---
layout: post
title: Nagyon Zene
author:
  display_name: sesam
  login: sesam
  email: petersz@me.com
  url: http://sesam.hu
date: '2010-10-18 12:58:31 +0200'
date_gmt: '2010-10-18 10:58:31 +0200'
tags:
- Akusztik
- Hungary
- MR2
- radio
- last.fm
- Music
comments:
- id: 2211
  author: KTamas
  date: '2010-10-18 13:05:56 +0200'
  date_gmt: '2010-10-18 11:05:56 +0200'
  content: |-
    "Azt persze meg tudom érteni, ha valkinek nem tetszik, hogy közpénzből gyakorlatilag egy jukebox-rendszerű műsorstruktúrát tartanak fenn. Viszont – kérdem én – mi az alternatíva? "

    Peldaul fent lehetne tartani egy nem csak jukebox-rendszeru kozradiot? :)
- id: 2212
  author: KTamas
  date: '2010-10-18 13:10:43 +0200'
  date_gmt: '2010-10-18 11:10:43 +0200'
  content: "(teljesen elcsepelt pelda, de lsd. bbc radio 1)"
- id: 2213
  author: Vale
  date: '2010-10-18 13:16:44 +0200'
  date_gmt: '2010-10-18 11:16:44 +0200'
  content: nekem ugyan anno salgótarjánban nem volt fogható, de amennyi rádiót én
    hallgattam, még a petőfinek volt a legnormálisabb felhozatala. kár érte.
- id: 2214
  author: SeSam
  date: '2010-10-18 13:21:55 +0200'
  date_gmt: '2010-10-18 11:21:55 +0200'
  content: |-
    Én úgy értettem az alternatívát, hogy ha nincs MR2, akkor mit hallgasson az, aki nem a MAHASZ top 40-et kultiválja shuffle módban, hidegrázást kap a mikrofonba röhögő Boros-Bochkor duótól, de nem izgatja a Hetednapi Adventista Egyház félórája (MR1) sem.

    Valahogy nem bízom abban, hogy érdekes <i>műsort</i> tudnak majd csinálni.
- id: 2215
  author: Youkai
  date: '2010-10-18 14:16:04 +0200'
  date_gmt: '2010-10-18 12:16:04 +0200'
  content: |-
    MR2 nálam is állandó volt főleg Kecskemét - Ausztria etap nagy részén, amíg volt vétel, ha megszűnik, akkor marad az mp3 lejátszó. Amúgy épp múltkor gondolkoztam, hogy miért nem csinál valami egy android alapú telefon/cd/mp3/navigációs fejegységet, egy szép nagy érintőképernyővel. 150.e Ft körül már lehetne kapni, ha az eu-s roaming díjak normálisak lennének akkor akár 3g-keresztül is lehetne streamelni a zenét, vagy akár a műholdas rádiót is lelkesen támogatnám.
    Amúgy a last.fm még mindig fizetős magyar-honban ???

    Jah az lesz majd a szép ha nagy vezérünk ismét rádiózni kezd, anno amikor nagyon ellenzéki volt, akkor is üde színfolt volt amikor vasárnak reggel a fajansz felett guggolva, valami egyházi műsorban hallgattam az alattam lakótól felszűrődve, majd vízöblítéssel ellenpontoztam ;)
    Szóval remélem, hogy nem ezt fogom kapni röyksop és 30 y helyett...
---

Ma reggel esett be a cikk a hírolvasómba, hogy [a főszerkesztő távozásával valószínűleg eddigi formájában nem viszi tovább az MR2 a műsorstruktúráját](http://quart.hu/cikk.php?id=5560). Azt, hogy mi lesz helyette, még nem tudni. [Van, aki szerint nem is mehetett már ez így tovább.](http://antagon.blog.hu/2010/10/18/csengettek_az_mr2_nek_tervek_a_radioval)

Nos, én alapvetően nem hallgatok klasszikus értelemben vett rádióhullám-alapú rádiót. Az MR2 nekem az autózós rádiót jelentette, amivel sokszor sikeresen megőrjítettem a családot. ( _Miért hallgatjuk ezt a vad zenét kisfiam?_ ) Engem viszont a szolnoki Aktív rádió tudott kiakasztani a húszperces reklámblokkokkal és a napi negyvenedik Sexy Chickkel.

Közlekedés közben alapvetően nem beszélgetést, hanem zenét szeretek hallgatni, így nekem tökéletesen megfelelt az MR2, ahol a maximum néhány szavas felvezetők mellett csak a szignál választotta el a zenéket, és a reklámblokkok is elviselhető hosszúságúak és frekvenciájúak voltak. Valszínűleg a többek által kifogásolt zenei választék szűkössége csak azért nem zavart, mert nagyon ritkán kerültem a családi autó volánja mögé.

Azt persze meg tudom érteni, ha valkinek nem tetszik, hogy közpénzből gyakorlatilag egy jukebox-rendszerű műsorstruktúrát tartanak fenn. Viszont - kérdem én - mi az alternatíva? Ha valaki nem Pest és környékén van, akkor marad a saját CD vagy egyéb adathordozó, mert a fent linkelt cikkek kommentelőivel ellentétben szerintem nincs negyven másik ilyen adó. Sőt, egyről sem tudok.

**Jövőbe mutató megoldásként lehetne minden autórádió helyén egy last.fm lejátszó mobilnettel, és akkor az aktuális hangulatnak megfelelő kulcsszavakkal lehetne streamelt zenét hallgatni.**

Az MR2 vita ezen túl elmegy több irányba. Például, hogy fair-e, hogy egyes zenekaroknak hangsúlyt adnak, míg más stílusokat önkényesen mellőznek. Kinek mi a kultúra, és minek van helye a rádióban. A rádió azt játssza, ami népszerű, vagy az a népszerű, amit a rádió játszik. Valamint ugye a politikai felhang, kinek jó az, ha sokmillióért "átalakítanak", stb.
