---
layout: post
title: Schlüsselbeinbruch
author:
  display_name: sesam
  login: sesam
  email: petersz@me.com
  url: http://sesam.hu
date: '2013-08-07 23:44:23 +0200'
date_gmt: '2013-08-07 21:44:23 +0200'
tags:
- fail
- FML
- OBSI
- clavicule fracture
- Cycling
- Human Interest
comments: []
---

Csütörtökön éjjel hazafelé olyat sikerült pusztulni az Andrássyn a biciklivel, hogy mentő vitt az OBSI-ba. A biciklim egy jó fej srác megőrizte, meg ő hívott segítséget is. Természetesen mikor máskor, mint a berlini utam előtt. Végül elengedtek a kórházból saját felelősségre, felkötött jobb karral.

Így toltam végig Berlint, ami amúgy nagyon állat volt. [Zum Beispiel.](http://skiwraith.blogspot.hu/2013/08/a-macis-varos.html)

Kedden visszamentem a [Központi Baleseti Ambulanciára](http://www.peterfykh.hu/index.php?option=com_content&view=article&id=88&Itemid=117), hogy mégis mi van, mert semmi papírt nem adtak. Átküldtek a Dologház utcai járóbeteg kontrollhoz, ahol másfél óra várakozás után a doki elküldött, hogy fölöslegesen vagyok ott, mégis az akut járóbeteg ambulanciára (Gázláng utca) menjek vissza, és tárgyaljam meg a szitut az eredeti orvosommal. A búcsúköszöntés: _"menjen át a túloldalra, aztán felfűzik egy titándrótra"_.

Merthogy még csütörtökön meg is akartak műteni, csak mondtam, hogy megy a gépem, nem érek rá.

Szóval vissza, a nagyon jó arc orvosom még emlékezett is rám. Megint megröntgeneztek, és az lett a verdikt, hogy mégse lesz műtét, hanem járjak 3 hétig a karfelkötőmben, és minden jó lesz. Okay.

Azóta kicsit megnyugtatott a tény, hogy az internet szerint 10% alatti az aránya a műtött kulcscsonttöréseknek, a többi esetben rögzítik a kart hetekre, és kész. Mindenesetre kíváncsi leszek, mert jelenleg láthatóan kidudorodik a csont a vállamon...

Amíg nem tudtam, hogy nem kéne, simán tudtam mozgatni amúgy mindenfelé.

Persze két nap után már alig bírom a rögzítést, minden rossz, és a legalapvetőbb tevékenységek tudnak gondot okozni, mint a cipőbekötés. Nyilván futásról szó sem lehet. Szerencsére nem fázom, aludni is rohadt jó a negyven fokos lakásban lekötött karral.

Tanulság van, de nem mondom meg.
