---
layout: post
title: Nite-time
author:
  display_name: sesam
  login: sesam
  email: petersz@me.com
  url: http://sesam.hu
date: '2004-12-23 07:08:57 +0100'
date_gmt: '2004-12-22 22:08:57 +0100'
tags:
- Human Interest
- Movies &amp; TV
comments: []
---

Kicsit frusztrált vagyok. Most fejeztük be a Hideghegyet. Gondoltam, megmutatom kis családomnak, elvégre nekem nagyon tetszett a film. Apa kedvéért ilyenkor kénytelen vagyok feltenni egy magyar feliratot, ami normális körülmények között eszembe sem jutna. Már rég rájöttem, hogy lelki békém és mentális integritásom megőrzése végett jobb, ha jó messzire elkerülöm a magyar feliratokat. Ez most is bebizonyosodott. Jelenet: a pap be akarja dobni a folyóba az elkábított fekete rabszolgalányt, aki tőle terhes. Ezt mondja: _\- She's having my bastard in her belly._ Felirat: _\- Hasba lőtte a kutyámat._ Én ilyenkor legszívesebben sikítanék, és kaparnám a földet. Hogyan merészel valaki ilyen hibákat csinálni? Ha nem tud angolul, akkor minek fordít filmeket? Hány szerencsétlet csaphatott vajon be a szörnyű feliratával... Hihetetlen, hogy emberek mikre vetemednek. Szörnyű lehet, ha valaki nem ismeri a saját korlátait, és tudatlanul olyat tesz, amihez köze sincs.

További lélekemelő tényező a netem, ugyanis hála a proxy szervernek, sem MSN sem e-mail nem elérhető a hálózaton, kivéve azt az egy gépet, amin a net van. Ismét egy olyan dolog, amivel ha fejreállok sem tudok mit csinálni. Viszont nagyon bosszant. Esetleg ha valaki a Keiron kívül tud használható szoftvert netmegosztásra, amin keresztül esetleg működnek a fenti szolgáltatások, azért nagyon hálás lennék.
