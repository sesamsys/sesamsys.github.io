---
layout: post
title: Noyz
author:
  display_name: sesam
  login: sesam
  email: petersz@me.com
  url: http://sesam.hu
date: '2006-05-22 20:10:54 +0200'
date_gmt: '2006-05-22 11:10:54 +0200'
tags:
- Japan
comments: []
---

Nincs is élvezetesebb mint egy fárasztó nap után arra hazaérni, hogy az ember ablaka alatt hangosan heherésző háziasszonyok csapnak emberfeletti zajt. Jobbára fiatalok, többen gyerekekkel. Egy autó áll mellettük a következő felirattal: 「神はあなたを愛している。」a.k.a. _Isten szeret téged_.

Érdekes, hogy az országnak, mely jobbára barbárokként tekint a külföldiekre, a hőszigetelés művészete mellett a hangszigetelését sem sikerült magáévá tennie. Vagy talán nem is próbálta. Japánban állandóan zaj van. Az ordítozás - a szamurájos filmek elmaradhatatlan kelléke - a mindennapi élet része is.

Az egyetemen a 国文-on van egy épület, ahol éjt nappallá téve hangszeresek próbálnak dobhártyarepesztő kakofóniában. Az összes egyetemi csoport (部) életének része, hogy a tagok kiabálnak egy sort akár az edzések alatt, akár csoportérzet-erősítés céljából.

És még nem esett szó a hangosbeszélőkről. Bármilyen despotikus utópia kismiska az itteni hangszórómennyiséghez képest, melyek állandóan ontják magukból a legkülönfélébb élővigyázatossági instrukciókat. _Ne hajolj ki! Vigyázz, életveszély! 小さなお子さまは手を繋いで白線の内側にお下がり下さい。大変危険なのでみなさまの御協力をお願い致します。_

Talán az a lényeg, hogy a japán érzi, része valaminek. Mert a valami hangos, és egy percre sem hagyja nyugton.
