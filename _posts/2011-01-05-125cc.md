---
layout: post
title: 125cc
author:
  display_name: sesam
  login: sesam
  email: petersz@me.com
  url: http://sesam.hu
date: '2011-01-05 02:33:28 +0100'
date_gmt: '2011-01-05 01:33:28 +0100'
tags:
- 125cc
- Budapest
- motorbike
- signature
- traffic
- Law
- Politics
- Sport
comments: []
---

A Totalcar népi kezdeményezést indított, mely szerint [a 125 köbcentis hengerűrtartalmú motorokat akár B kategóriás (személygépkocsi) jogosítvánnyal is lehessen vezetni](http://totalcar.hu/magazin/kozelet/2011/01/04/a_totalcar_elso_nepi_kezdemenyezese). A sikerességhez ötvenezer aláírást kell megszerezni. A népi kezdeményezés nem kötelezi semmire az országgyűlést, csupán jelzi a nép (az emberek!) igényét valamire. Én mindezt támogatom.

Jelenleg robogót lehet vezetni autós jogsival, ami ugye maximum 50 cm³. Ez bizony nem sok, Budapesten például tényleg inkább zsákmányállat rajta a motoros. Biciklinek gyors, motornak gyenge. Ehhez képest egy 125 köbcentist sem nagyobb kunszt vezetni, és azzal már nem feltétlen kell az életedért menekülni egy zöldnél. Amúgy nem, nem vezettem egyiket sem még, de láttam, mit szenved össze egy robogó a kobei emelkedőn, és beleképzeltem a technikát a pesti forgalomba.

A motor az autóhoz képest kevesebbet fogyaszt, kisebb helyen is elfér, egyszerűbb parkolni. Jelenleg motorvizsga kell hozzá, amivel ugyan utána lehet bármilyen monstrumot utcára vinni, viszont csak nem kevés idő és pénz befektetése után. [Hozzáértők szerint jót tenne a közlekedésnek.](http://totalbike.hu/magazin/2010/06/16/otvenessel_megdoglesz)

Tényleg mindent leírnak a linkelt cikkekben, úgyhogy jöjjön a gyakorlati része: [itt az aláírásgyűjtő ív](http://kep.index.hu/1/0/187/1877/18772/1877273_3da0c8914fe7912bf80a2c7e4c9e5205_o.jpg) (nem lehetett volna ebből egy PDF-et?) és ide kell küldeni kitöltve: Totalcar.hu Informatikai kft., 1033 Budapest, Flórián tér 1. (A borítékra írd rá, hogy "125")

![Gabor_Talmacsi-Aprilla-1](https://img.skitch.com/20110105-tc7sq1h5fagthx9c9f39f2q6fs.png)

A képen [Talma](http://hu.wikipedia.org/wiki/Talm%C3%A1csi_G%C3%A1bor) 2007-es világbajnok 125 cm³-es Apriliája a Brit Nagydíjon. ([Talmácsi Gábor](http://hu.wikipedia.org/wiki/F%C3%A1jl:Gabor_Talmacsi-Aprilla-1.jpg))
