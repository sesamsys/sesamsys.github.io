---
layout: post
title: Sosehol
author:
  display_name: sesam
  login: sesam
  email: petersz@me.com
  url: http://sesam.hu
date: '2013-03-17 13:25:34 +0100'
date_gmt: '2013-03-17 12:25:34 +0100'
tags:
- awesome
- Neil Gaiman
- Neverwhere
- radio
- BBC
- Books &amp; Literature
comments: []
---

Azért az várható volt, hogy ez zseniális lesz, és tényleg. A BBC rádiójátékot készített Neil Gaiman **Neverwhere** ([Sosehol](http://www.libri.hu/konyv/sosehol.html)) című regényéből, aminek az első egyórás része tegnap hangzott el a BBC Radio 4 csatornán. Nem tudom, a könyv ismerete nélkül mennyire követhető, az eredeti sztorihoz mindenesetre maximálisan hű. Nekem az egyik kedvencem a regény, és a bevezető epizód alapján a hangos verzió, ha lehet, csak még csodálatosabb lett. [Az egész meghallgatható online mindenféle földrajzi korlátozás nélkül a BBC iPlayerrel.](http://www.bbc.co.uk/iplayer/episode/b01r527b/Neil_Gaiman_Neverwhere_London_Below)

[![Greetings from London Below](http://sesam.hu/wp-content/uploads/2013/03/photo-6-1024x768.jpg)](http://journal.neilgaiman.com/2012/11/author-meets-world.html)

Ha valaki a lejátszás gomb megnyomása helyett tovább olvasott, hadd lelkendezzek kicsit a szereposztásról. A főszereplő skót Richard Mayhew hangja **James McAvoy** , akire a legtöbben talán az X-Men: First Classból emlékeznek. Lady Doort **Natalie Dormer** játssza, akinek van már úrnői tapasztalata, hiszen ő a Game of Thrones Margaery Tyrellje, illetve a The Tudors Anne Boleynje. Marquis de Carabas pedig **David Harewood** , aki a Homelandben David Estes, Carrie CIA-beli főnöke.

A két bérgyilkos közül Croup nem más, mint Giles a Buffyból, azaz **Anthony Head**. Vandemart **David Schofield** alakítja, aki az IMDB adatlapja alapján kismillió filmben volt mellékszereplő, de névről nem ismertem. Az első részben maga **Neil Gaiman** is megszólal epizódszerepben, viszont elképesztő módon nem ismertem fel a hangát.

És ugyan a pilotban még nem lép színre Islington, az angyal, az őt játszó **Benedict Cumberbatch** ismerős lehet, mint Sherlock Holmes. A BBC [egy kis ízelítőt](http://www.bbc.co.uk/programmes/p0169jdc) is megosztott a szövegéből, ami alsó hangon borzongató.

A következő öt félórás epizód hétfőtől péntekig hangzik el a BBC Radio 4 csatornán délután hatkor majd éjfélkor ismétléssel.

A képen, amit Neil blogjából vettem át, balról jobbra: Benedict Cumberbatch, David Harewood, Natalie Dormer, Dirk Maggs, James McAvoy, David Schofield és Anthony Head.
