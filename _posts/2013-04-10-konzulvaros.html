---
layout: post
status: publish
published: true
title: Konzulváros
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 3754
wordpress_url: http://sesam.hu/?p=3754
date: '2013-04-10 23:04:19 +0200'
date_gmt: '2013-04-10 21:04:19 +0200'
tags:
- book
- review
- translation
- China Miéville
- Embassytown
- Konzulváros
- Books &amp; Literature
comments: []
---
<p>A legtöbben sznobnak tartanak, mert — a filmekhez hasonlóan — az angol nyelven megjelent könyveket szeretem eredetiben olvasni. Amikor viszont először hallottam <em>China Miéville</em> új regényéről, a <em>Konzulvárosról </em>(<em>Embassytown</em>), már akkor elhatároztam, hogy ezt magyarul fogom megpróbálni, mégpedig a fordító személye, <a href="http://brainoiz.blogspot.hu">Juhász Viktor</a> miatt. A megnyilatkozásaiból úgy tűnt, benne megbízhatok.</p>
<p>A Stuttgarti utam előtti napon jelent meg a magyar kiadás, este munka után jártam a könyvesboltokat érte. Az Alexandrában pár nappal későbbi megjelenési dátumot mondtak, a Libriben pedig még nem volt. Végül a Fókusz Könyváruházban jártam sikerrel, de ott is a raktárból hozta ki nekem egy srác. Egyébként vicces volt, mert a számítógépbe Konzumváros és Konzolváros címmel is beírták. Kicsit úgy éreztem magam, mintha a Valami Amerikában szerepelnék.</p>
<p>Eddig két Miéville-könyvhöz volt szerencsém. A <em>City and the City</em> tetszett, de korántsem éreztem annyira izgalmasnak, mint az a hypeból vártam. A<em> The Scar</em> címűt pedig Midnite adta kölcsön, és — bár figyelmeztetett, — valóban nem sikerült az első néhány tíz oldalnál tovább jutnom: egyszerűen annyira elvont a történet elhelyezése, amivel nem bírtam.</p>
<p>A Konzulvárosól azt írták mások, hogy ízig-vérig sci-fi. A történetet a főszereplő, Avice meséli, aki az univerzum peremén elhelyezkedő furcsa gyarmat szülötte. A szaggatott gyermekkori visszaemlékezések alapján rekonstruálható a helyszín: egy bolygó, ahol az őslakosok egy olyan nyelvet használnak, amelyet ugyan bárki megérthet, de beszélni csakis a néhány konzul képes. Bár ez kevéssé jellemző, Avicenek sikerül elhagynia a gyarmatot, és világot látnia. Visszatértekor azonban nem csak a tapasztalatai miatt látja másként a bolygót. Akaratlanul is olyan események középpontjába csöppen, amelyek az egész egykori otthonát gyökeresen megváltoztatják.</p>
<p>Ami a fenti fülszövegre hajazó leírásból nem derül ki, hogy a nyelvészet mennyire átitatja a könyvet. Szerintem megfelelő előképzettség híján biztosan csak felületesen értettem a mögöttes tudományt, de még így is rengeteg elgondolkodtató, könyvből merengve kitekintő alkalomban volt részem. Faramuci módon pont ezért (és kivételesen nem a fordítás hiányosságai miatt) van az az érzésem, hogy ezt angolul is de elolvasnám. Kíváncsi vagyok, az eredetiben hogyan van megfogalmazva jópár részlet. Viszont magyarul is üt, de nagyon.</p>
<p>Pont van egy mondat is benne, hogy a fordítással kivédhetetlenül elveszik valami, pontosan idézni most nem tudom. Fordítóként biztosan mosolyra húzódott volna a szám, amikor ideérek.</p>
<p>Meg az is sorsszerű volt, hogy pont a Frankfurtba és visszafelé tartó repülőkön olvastam az első felét, mert sok német kifejezés szerepel a regényben, mint például a mindennapok "tere" a <em>manchmal</em> és az űrutazásra használt <em>immer</em>. De nekem az akkumlátorszörnyek neve, a <em>zelle</em> is gyanús volt, és még sok ilyen van.</p>
<p>Mindent összevetve nekem nagyon tetszett az egész, ahogy egyszerre geek és sci-fi meg bölcsész és nyelvészetet boncolgató. Ha valakit a filozófiai dilemmák foglalkoztatnak, az is bőven talál benne ötletet. És mindezek mellett izgalmas, kíváncsivá tesz, hogy mi történik a következő fejezetben. Avice pedig szimpatikus főszereplő. A borító amúgy nagyon találó, de hogy miért, azt csak olvasás közben lehet megérteni.</p>
<p><a href="http://sesam.hu/wp-content/uploads/2013/04/2013-04-01-15.49.23-HDR.jpg"><img class="alignnone size-large wp-image-3756" alt="Konzulváros" src="http://sesam.hu/wp-content/uploads/2013/04/2013-04-01-15.49.23-HDR-1024x768.jpg" width="625" height="468" /></a></p>
<p>A képen a könyv a frankfurti repülőtér tranzitjában tartózkodik.</p>
<p>Update: <a href="http://isoldeolvas.wordpress.com/2013/04/24/china-mieville-konzulvaros/">Isolde ezt írta a könyvről.</a></p>
