---
layout: post
title: SIM
author:
  display_name: sesam
  login: sesam
  email: petersz@me.com
  url: http://sesam.hu
date: '2010-06-01 17:06:25 +0200'
date_gmt: '2010-06-01 15:06:25 +0200'
tags:
- free
- Hungary
- iphone
- Pannon
- SIM
- Telenor
- twitter
- Tech &amp; Gizmos
comments:
- id: 2177
  author: Youkai
  date: '2010-06-01 22:33:30 +0200'
  date_gmt: '2010-06-01 20:33:30 +0200'
  content: Arról meg már ne is beszéljünk, hogy a 3g úgy eszi az aksit, mintha ingyen
    volna belé az áram, s nem nemcsak szifonon...
- id: 2178
  author: SeSam
  date: '2010-06-05 10:37:09 +0200'
  date_gmt: '2010-06-05 08:37:09 +0200'
  content: Valóban megterhelő, de a 3G-t sosem kapcsolom ki. Az EDGE túl lassú sajnos.
---

Egyik okostelefonnak sincs túlzottan jó akkuideje: a gyönyörű érintőképernyőkért és a funkciógazdag alkalmazásokért azzal fizetünk, hogy gyakran egy napot sem bír ki töltés nélkül a készülék. Az utóbbi időben nekem is komoly bajaim voltak az iPhone-nal: gyakran minimális használat mellett is odáig jutott, hogy magától kikapcsolt, mire hazaértem, pedig aznap reggel vettem le a töltőről.

A furcsa az volt, hogy ezt a jelenséget csak időközönként produkálta. Néha magához tért, és a használathoz viszonyítva arányosan fogyott az akkuidő, aztán pár nap múlva ismét halottra fogyasztotta magát órák alatt.

A használati statisztika is érdekesen alakult. Az iPhone a készenléti idő mellett az aktív használat idejét külön is számolja. Furcsa módon azonban gyakran a telefon több órás használatot mutatott akkor is, amikor érintetlenül pihent az asztalon.

Próbálkoztam sok mindennel: gondoltam esetleg az iStat szerver monitor alkalmazás egyik beragadt folyamata lehet a ludas, de nem. Egy darabig úgy tűnt, az iTunes szinkronizáció megjavítja az akkut is, de ez sem vált be. A Cydiában is hiába frissítettem a muszájból telepített csomagokat. Úgy tűnt, ez már így fog maradni.

Előző hétvégén végül egy teljesen más probléma vezetett el a megoldáshoz: az iPhone megmakacsolta magát, és közölte: nincs szolgáltatás. Gyanússá kezdett válni a SIM, így a család különféle kártyáival felszerelkezve gyorstesztet végeztem, és valóban: csak az én SIM-emmel nem talált hálózatot.

Szombaton a kicsit még skizofrén Telenor – új brandelt zacskóban Pannon feliratú kártya – díjmentesen kicserélte a behalt alkatrészt. Nem mondom, sokáig húzta a SIM, még zöld színű Pannon GSM feliratú dolgozott az iPhoneban. Mondanom sem kell, amióta a telefon nem a haldokló kártya miatti állomáskeresésre vesztegeti az áramot, drasztikusan megnőtt a készenléti és használati ideje is.

A szolnoki viszonteladóban szerzett jó tapasztalataimról szóló [csiripem](http://twitter.com/sesam/status/14966457642) óta szeret is a Telenor, még személyes üzenetben is üdvözöltek. Persze nincsenek illúzióim, de jól végzi a dolgát [az új közösségi média szakértő lány](http://hu.linkedin.com/in/eszterbadics).
