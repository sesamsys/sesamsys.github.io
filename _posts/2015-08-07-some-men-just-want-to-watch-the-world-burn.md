---
layout: post
title: Some Men Just Want To Watch The World Burn
author:
  display_name: sesam
  login: sesam
  email: petersz@me.com
  url: http://sesam.hu
date: '2015-08-07 17:34:23 +0200'
date_gmt: '2015-08-07 15:34:23 +0200'
tags:
- Budapest
- Margitsziget
- running
- vandalism
- futópálya
comments: []
---

A futókör felújításával együtt — nagy örömömre — kikerültek figyelmeztető táblák is a bringóhintózók és biciklisek részére, hogy ne használják a futóknak kialakított pályát.

![IMG_1263](http://sesam.hu/wp-content/uploads/2015/08/IMG_1263-1024x768.jpg)

Ugyan a szöveg csak magyarul fért rájuk, így értelmezhetetlenek a járműveket nagy arányban tekerő turisták számára, a piktogrammok azért elég egyértelműek.

A táblák azonban nem lettek hosszú életűek. Valakiket nagyon zavarhattak.

Az egyiket először a [Bridgestone Budaörs Félmaraton](http://budaorsfutas.hu) plakátjával ragasztották le, ami igazán sporteseményhez méltó viselkedés, majd összezúzták. Egy másikat pont azon a fontos szakaszon törek ki, ahol a pesti oldalon egészen összeszűkül az épületek miatt a futó- és gyalogos pálya.

![IMG_1256](http://sesam.hu/wp-content/uploads/2015/08/IMG_1256-1024x1024.jpg) ![IMG_1259](http://sesam.hu/wp-content/uploads/2015/08/IMG_1259-1024x1024.jpg)

Ezen a táblán pedig, amíg kint volt, megkérték a gyalogosokat, hogy az alsó partrészt használják sétálásra, mert fent nem fért már el a gyalogút.

![IMG_1261](http://sesam.hu/wp-content/uploads/2015/08/IMG_1261-1024x768.jpg)

Értelme amúgy lenne ezeknek a figyelmeztetéseknek, mert a bringóhintók teljes szélességben elfoglalják ezeket az utakat. Ez is épp a futópályáról ment át a gyalogútra, mire utolértem.

![IMG_1262](http://sesam.hu/wp-content/uploads/2015/08/IMG_1262-1024x768.jpg)

A budai oldalon még csak most fejezik be a táblázást, úgyhogy talán van némi remény, hogy pótolják az időközben szétverteket is.
