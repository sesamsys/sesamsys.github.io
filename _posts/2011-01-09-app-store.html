---
layout: post
status: publish
published: true
title: App Store
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 2148
wordpress_url: http://sesam.hu/?p=2148
date: '2011-01-09 11:46:50 +0100'
date_gmt: '2011-01-09 10:46:50 +0100'
tags:
- App Store
- apple
- blog
- economy
- free
- marketing
- model
- software
- Tech &amp; Gizmos
comments:
- id: 2299
  author: Youkai
  author_email: youkai@t-online.hu
  author_url: http://youkai.wordpress.com/
  date: '2011-01-09 16:27:03 +0100'
  date_gmt: '2011-01-09 15:27:03 +0100'
  content: |-
    Őszintén, miért is? A neten lévő progik 98%-a  simán fut a Windowson( vagy win only :P ), szóval a Windowsé az egész net, az apple meg csinált boltot  az os-hez, hogy még véletlenül se kelljen a kedves (amcsi) usernek gondolkodnia, az meg hogy van más lehetőség, ami talán jobb is olcsóbb is, azt meg hol érdekli az usereket, hiszem ilyen még nem volt (steam, az mi kérem...), jah mac-en még nem. (ok tudom, hogy herélve bár most már steam is van macre)

     S most nem a mac-et akarom szidni, tudom, aránylag jó vas, bár kissé drága(magyar átlagfizuhoz), de valahogy nem akarok úgy gondolkodni ebben mint az átlag amerikai. Nem szeretem, ha megmondják nekem, hogy mit lehet és mit nem a pc-en. Amúgy meg az egészet egy nagy marketing Bullshit-nek gondolom, hogy el lehessen még adni pár plusz fingós progit osx alá is.

    (18) (kirakom a karikát azért biztos ami fix)
    Ha meztelen japán leányzókat akarok a háttérképnek legyen, szerintem lassan az osx alatt az is le lesz tiltva ;)
    Amúgy ahogy elnézem a Windows fejlődési irányát ott is hasonló lesz a helyzet pár éven belül, vagy még hamarabb, amikor kijön a win 8.

    Szóval tud valaki ajánlani egy jó linux distrot meg egy könyvet hozzá "Linux for Dummies and Youkai's, or other Deamons" címmel ? :)
- id: 2300
  author: Gizurr
  author_email: gizurr@gmail.com
  author_url: ''
  date: '2011-01-09 17:30:06 +0100'
  date_gmt: '2011-01-09 16:30:06 +0100'
  content: |-
    Wow, azert szerintem nem kellene "atlag" amerikairol beszelni (kulonosen ilyen sztereotipiakrol nem), foleg azert mert ha van is olyan "dolog" akkor inkabb valasztas parti mint az "atlag" magyar vagy europai. :)

    Amugy nekem eleg jonak tunik az egesz, foleg ha megkimel attol a mult szazadi szokastol hogy vlmlyen szamtech boltba kelljen mennem amikor valamilyen programra van szuksegem (es igen nyomja csak le az arakat :)).
- id: 2301
  author: SeSam
  author_email: petersz@mac.com
  author_url: http://sesam.hu/
  date: '2011-01-09 23:46:20 +0100'
  date_gmt: '2011-01-09 22:46:20 +0100'
  content: "@Youkai A jobb és olcsóbb lehetőség megtalálásában éppen hogy segít az
    App Store. És pont hogy nem mondja meg neked, mit lehet, és mit nem: ha nem tetszik,
    ignorálhatod teljesen."
- id: 2302
  author: Komaváry
  author_email: rorimack@gmail.com
  author_url: http://orokorom.freeblog.hu
  date: '2011-01-12 08:32:02 +0100'
  date_gmt: '2011-01-12 07:32:02 +0100'
  content: |-
    "Tegyétek a kezeteket a szívetekre: nem lenne hasznos egy ilyen Windowsra is?"

    www.szoftverbazis.hu/

    :p
- id: 2303
  author: SeSam
  author_email: petersz@mac.com
  author_url: http://sesam.hu/
  date: '2011-01-12 09:55:37 +0100'
  date_gmt: '2011-01-12 08:55:37 +0100'
  content: |-
    @Komavary

    Ez nagyon szep, de ilyen oldalak eddig is voltak. OS X-hez is. Azonban ezek nem nyujtanak egyseges fizetesi es egyszeru telepitesi rendszert, valamint alkalmatlanok a frissitesek kezelesere is.
- id: 2304
  author: Komaváry
  author_email: rorimack@gmail.com
  author_url: http://orokorom.freeblog.hu
  date: '2011-01-12 11:19:07 +0100'
  date_gmt: '2011-01-12 10:19:07 +0100'
  content: |-
    A frissítéseket kezelje a program - kezeli is mindegyik, ahogy kell.

    A telepítés egyszerűsítése jó dolog, de eddig sem volt ördöngősség.

    A paypal elég egységes fizetési rendszer.

    Én arra leszek kiváncsi, hogy pl. három hónap múlva melyik lesz az az öt program, ami
    1. sokkal jobb, mint amit eddig helyette használtál
    2. eddig nem is tudtad, hogy szükséged van rá, de most naponta használod
    3. könnyebben találtad meg az appstore-ban, mint különben.

    Ha lesz öt ilyen program, akkol le a kalappal az appstore előtt.

    (Mert az, hogy telepítsek egy külön programot, hogy a világ legjobb egydolláros helikopteres játékát megszerezzem, nem túl vonzó dolog.)

    Viszont megint lesz egy marha sikeres zárt doboz (vagy bent vagy, vagy halott vagy), annak minden előnyével és hátrányával.

    (Próbáltál már olyan podcastra feliratkozni, ami egyrészt teljesen ingyenes, másrészt csak itunest használ?  Ennek analógiájára: tudsz majd venni appstoreos szoftvert mondjuk egy win7-es gépen keresztül a Macedre?)
- id: 2305
  author: SeSam
  author_email: petersz@mac.com
  author_url: http://sesam.hu/
  date: '2011-01-12 12:54:56 +0100'
  date_gmt: '2011-01-12 11:54:56 +0100'
  content: |-
    A frissitesek problematikajara a Plex a peldam: mindig szol, ha uj verzio toltheto le, mi tobb, frissiti is magat, ha akarom. Csak epp amikor elinditom, akkor filmet akarok nezni, nem frissitgetni, a film vegere meg jol elfelejtem. Van, hogy hetekig kattintgatok a "remind later" gombra.

    Lehet, hogy mindengyik program kezeli a frissiteseket, de a maga modjan. Ezzel szemben a telefonon nagyon bejott, hogy idonkent automatikusan lehuzogatja a legfrissebb verziokat.

    A PayPal egyseges, de nem minden fejleszto tamogatja. Ha tamogatja is, plusz egy szolgaltatas ahova regisztralni kell. Tudtommal penzt is kell feltolteni, hogy utana onnan koltekezz. Szoval vagy utalgatok minden alkalommal, vagy penzt parkoltatok naluk. Ha meg kartyaval lehet vasarolni, akkor megint az van, hogy minden fejlesztonek kulon adhatom meg az adatokat.

    Nem mondom, hogy nagy App Store felhasznalo leszek, prozai okokbol: nem engedhetek meg magamnak sok szoftvert. Viszont szerintem kivalo kezdemenyezes, sok elonnyel jar a hasznalata, es remelem, hogy ki tudok majd fogni jo kis learazasokat, akciokat.

    Telepiteni egyebkent nem kell, az OS X frissitesevel erkezik. Biztos vagyok benne, ha nem kulonallo programkent, hanem az iTunes reszekent erkezett volna, akkor meg azert panaszkodtak volna az emberek.

    Engem nem zavar, hogy ez a doboz zart. Izles kerdese. A nyitott fele is megmarad parhuzamosan, ha valakinek az jon be inkabb.

    Jo ideje van iTunesom (a rendszerezese szerintem verhetetlen), es nem nagyon hallgatok podcastot. Valoszinuleg az a helyzet, hogy a keszito ugy gondolta, kihasznalja, hogy az Apple rendszerevel csillio iPod felhasznalot eler, es nem sajat fejlesztesbol kell megoldani a terjesztest.

    Nem tudok egyelore olyan helyzetet elkepzelni, hogy Win 7 geprol akarnek Maces szoftvert venni. Minek?
- id: 2306
  author: Depner
  author_email: adlertag1@gmail.com
  author_url: ''
  date: '2011-01-12 19:36:39 +0100'
  date_gmt: '2011-01-12 18:36:39 +0100'
  content: |-
    Paypal - "Tudtommal penzt is kell feltolteni, hogy utana onnan koltekezz"

    Nem jól tetszik tudni.
---
<p class="intro"><a href="http://www.apple.com/pr/library/2011/01/06macappstore.html">6-án debütált az OS X-re is az iOS-ből már ismert App Store</a>, amelyen keresztül asztali és laptop gépekre lehet szoftvert vásárolni. Másnapra több mint <a href="http://www.apple.com/pr/library/2011/01/07macappstore.html">egymillió alkalmazást töltöttek le</a>.</p>
<p><!-- p.p1 {margin: 0.0px 0.0px 0.0px 0.0px; font: 12.0px Helvetica} -->Akit érdekel, hogy hogyan működik, az elolvashatja az <a href="http://www.macrumors.com/2011/01/07/first-day-mac-app-store-sales-results-chopper-2-grosses-nearly-30000/">Appleblogon</a>, a Lifehacker <a href="http://lifehacker.com/5726393/why-you-might-really-like-the-mac-app-store-in-the-long-run">áldás</a> vagy <a href="http://lifehacker.com/5726764/why-the-mac-app-store-sucks">átok</a> bejegyzéspárjában, vagy bármelyik másik külföldi oldalon. Szerintem sokkal érdekesebb maga a gazdasági modell, és hogy mit jelent ez a rendszer a fejlesztőknek és a felhasználóknak.</p>
<p><img src="https://img.skitch.com/20110109-g2d76873f366najhar4m6xnxqs.png" alt="app-store" /></p>
<p>Felhasználói szempontból hatalmas pozitívum, hogy a Google-keresős szoftvervadászatra nincs többé szükség. Nem találatok százaiból kell kiszűrni azokat a weblapokat, amelyeket aztán átnézve viszonylag informatív döntést lehet hozni. <strong>Ha valamilyen adott feladatra kell megoldás, jóval egyszerűbb egy kategorizált, strukturált, értékelésekkel és kommentekkel támogatott szotverboltból választani.</strong></p>
<p>Magyarokat talán elsőre elriaszthat, hogy még az ingyenes alkalmazásokhoz is előbb Apple ID regisztráció szükséges, amihez kötelező megadni egy bank- vagy hitelkártya számot is. Itt azonban megint felmerül az a kérdés, hogy inkább egy helyen adsz meg fizetési adatokat, vagy több különféle ilyen-olyan fizetési rendszerben, amit a szoftvereid fejlesztői használnak.</p>
<p>Az Apple nem győzte hangsúlyozni az egyszerű telepítést, ami valóban egy az egyben olyan, mint a telefonokon, iPodokon: végigszalad egy csík, és kész. Összehasonlításul a Facebookon több kattintás elkezdeni használni egy webes alkalmazást. A - hozzám hasonlóan - hozzáértőnek kikiáltottakat hetente hányszor izélgetik azzal, hogy telepítsen fel valamit, mert bonyolult?</p>
<p>Fejlesztői oldalról pedig szerintem óriási lehetőség, hogy <strong>potenciálisan az összes eladott új gépet elérhetik az App Store-on keresztül</strong>. A <a href="http://sesam.hu/2008/05/14/little-brother-avagy-az-ingyenkonyv-kritikaja/">könyvekhez hasonlóan</a> a szoftvereknek is inkább<strong> az ismeretlenséggel kell megküzdeni, nem a kalózkodással</strong>.</p>
<p>Ezt jól illusztrájla a szoftvercsomagok (bundle) léte: időről időre különböző weboldalak (mint a <a href="http://www.macheist.com/">MacHeist</a> vagy a <a href="http://www.mupromo.com/">MacUpdate</a>) promóciós szoftvercsomagokat állítanak össze. A csomag ára töredéke annak, mintha egyenként megvennénk a programokat. Egy fejlesztőnek ilyenkor az amúgy 20 dolláros szoftverét 3-4 dollárért kell odaadnia, viszont a jól marketingelt csomagoknak köszönhetően <strong>a nagy számú eladásból származó plusz bevétel mellett a sokszor 80% fölötti leértékelés mellett is megéri</strong>. Főleg akkor, ha a kutya nem ismeri amúgy a programot.</p>
<p>Potenciálisan ugyanez lehet az AppStore. Az egyszerű kis helikopteres játék, a <a href="http://majicjungle.com/chopper2_iphone.html">Chopper 2</a>, az első nap 99 centes ár mellett produkált <a href="http://www.macrumors.com/2011/01/07/first-day-mac-app-store-sales-results-chopper-2-grosses-nearly-30000/">húszezer dolláros bevételt</a> a készítőnek. Tudott volna ez a program saját weboldalról saját marketinggel ennyit elérni?</p>
<p>Az Apple amúgy a saját programjait is jóval olcsóbban adja, ráadásul <strong>az iWork vagy az iLife csomag egyes darabjai külön-külön is megvásárolhatóak, olcsóbban, mint a dobozos változat</strong>. Egyébként ezeket eddig nem is lehetett nálunk megvenni digitális letöltéssel, csak dobozosan, horribilis pénzért. Ha az iOS boltját vesszük alapul, hatalmas árzuhanásokra lehet majd számítani.</p>
<p>Láttam olyan véleményeket, hogy az Apple ellopja (sic!) a fejlesztők profitjának a 30%-át. (Az App Store modellben az árbevételen 30-70 arányban osztozik az Apple és a fejlesztő.) Nagy hiba az árbevétel és a nyereség közé egyenlőségjelet tenni. Azért a pénzért cserébe <strong>nem kell foglalkozni a disztribúcióval, marketinggel, fizetési rendszer telepítésével, tárhellyel, forgalommal és sávszélességgel</strong>, hanem lehet helyette mondjuk fejleszteni. Ha egy fejlesztőcsapat ezt megoldja olcsóbban, nem kötelező a Store, de szerintem sokaknak kifejezetten jó deal.</p>
<p>Néhány dolgon viszont mindenképp kell majd javítani, ezek egyike <strong>a már telepített programok felismerése és az alternatív beszerzések támogatása</strong>. Érdemes úgy felfogni szerintem, hogy ez egy átmeneti időszak, például egy már megvásárolt szoftver következő nagy revíziójától át lehet állni az App Store-ra, nem kell feltétlen újra megvenni. Amit mindenképpen jó lenne elérni viszont, az a promókód bevezetése a dobozos szoftverekhez: a dobozban lévő kóddal az App Store-ból is bármikor letölthetővé váljon az alkalmazás. Vagy egyszerűen ismerje fel az App Store, hogy támogatott szoftver települt fel, és élesítse a frissítéseket.</p>
<p><a href="http://webisztan.blog.hu/2011/01/06/itt_a_mac_app_store">Gergővel ellentétben</a> én nem gondolom, hogy az App Store <em>"beárazza a webet"</em> vagy hogy az Apple <em>"feltalálta a desktop alkalmazásokat"</em>. Nem lehet egyenlőséget tenni a <a href="http://www.microsoft.com/windows/windows-7/features/gadgets.aspx">Windows 7 Gadgets</a>, a <a href="https://chrome.google.com/webstore">Chrome Web App Store</a> és a Mac App Store közé. Egy kvarcjáték-szintű HTML5 weblapot nem lehet egy napon említeni egy asztali szoftverrel. <strong>Ha ekvivalenciát keresünk, akkor az App Store inkább az asztali szoftverek <a href="http://store.steampowered.com/">Steam</a>je.</strong></p>
<p>Tegyétek a kezeteket a szívetekre: nem lenne hasznos egy ilyen Windowsra is?</p>
