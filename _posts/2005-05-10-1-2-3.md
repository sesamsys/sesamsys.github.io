---
layout: post
title: 1-2-3
author:
  display_name: sesam
  login: sesam
  email: petersz@me.com
  url: http://sesam.hu
date: '2005-05-10 23:51:58 +0200'
date_gmt: '2005-05-10 14:51:58 +0200'
tags:
- Japan
- Human Interest
comments: []
---

Halálosan álmos vagyok. Tegnap lefeküdtem este tízkor, hogy na most végre kialszom magam. Ehhez képest felébredtem hajnal háromkor, és minden igyekezetem ellenére képtelen voltam visszaludni. Ráadásul bementem az összes órámra - mindegyik másképpen fárasztott el. Nem tudom, írtam-e hogy a testnevelésórai lehetőségek közül a frisbee-t választottam, vagy ahogy errefelé hívják flying disc-et. Nagyon viccesnek hagzik, de igen komolyan csináljuk, amellett, hogy jól érezzük magunkat órákon. Ma épp amerikai focit játszottunk frisbee-vel. Utána japánórán japán TV-ből felvett kvízt fejtettünk meg. Nagyon szenvedtem... ez olyan, mintha valaki egy év magyartanulás után a Legyen ön is milliomos! kérdéseire próbálna válaszolni. Valamint egy jogi-társadalmi bevezető tárgyon vettem részt, ahol egyszerűen elaludtam. Mármint úgy rendesen, bár csak két percre. Ráadásul úgy riadtam fel, hogy megrándult a karom és hirtelen felkaptam a fejem, mely akció eredményeképp a környezetem japánjai gyorsan arrébb húzódtak vagy két méterrel a közveszélyes őrülttől. (Megjegyzem nem tartom etikus dolognak az órán alvást, de ugyebár Rómában, mint a rómaiak, és _nagyon_ el is voltam fáradva.) Megyek aludni. *ásít*
