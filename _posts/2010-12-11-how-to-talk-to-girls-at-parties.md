---
layout: post
title: How To Talk To Girls At Parties
author:
  display_name: sesam
  login: sesam
  email: petersz@me.com
  url: http://sesam.hu
date: '2010-12-11 14:06:19 +0100'
date_gmt: '2010-12-11 13:06:19 +0100'
tags:
- Fragile Things
- Neil Gaiman
- translation
- video
- short story
- Books &amp; Literature
- Movies &amp; TV
comments:
- id: 2277
  author: Vale
  date: '2010-12-12 04:10:50 +0100'
  date_gmt: '2010-12-12 03:10:50 +0100'
  content: |-
    tetszett az a novella, kíváncsi vagyok, mit hoznak ki belőle.
    a graveyard book filmre szintén.
---

Először [egy interjúban derült ki](http://blogs.indiewire.com/theplaylist/archives/exclusive_john_cameron_mitchell_on_his_animated_film_upcoming_neil_gaiman_a), majd [Neil is megerősítette](http://journal.neilgaiman.com/2010/12/in-which-john-cameron-mitchell-meets.html): filmadaptáció készül a [How To Talk To Girls At Parties](http://www.neilgaiman.com/p/Cool_Stuff/Short_Stories/How_To_Talk_To_Girls_At_Parties) novellájából. A rendező a fesztiválokon jelenleg a [Rabbit Hole](http://filmbuzi.hu/archives/2010/12/04/rabbit-hole-ismet-poszteren) című alkotásával taroló John Cameron Mitchell lesz.

Az alaptörténetet adó novella a 2007-es Hugo-díj jeltöltje volt, és [ingyen elolvasható Neil Gaiman honlapján](http://www.neilgaiman.com/p/Cool_Stuff/Short_Stories/How_To_Talk_To_Girls_At_Parties). Nyomtatásban a [Fragile Things](http://sesam.hu/2007/07/11/torekeny-dolgok) novelláskötetben jelent meg. Az viszont még számomra is meglepetés volt, hogy maga az író interpretálásában hangoskönyv formájában is letölthető, szintén grátisz.

A novellát még anno Japánban az unalmasabb órák alatt elkezdtem lefordítani. Már nem emlékszem, hogy befejeztem-e, sőt, abban sem vagyok biztos, hogy megvan-e még. A [Törékeny Holmik](http://www.libri.hu/konyv/torekeny-holmik.html) kötet viszont azóta megjelent magyarul is. Érdekes lenne megkeresni az én fordításom, és összevetni a hivatalossal.

Persze publikálnom már nem lehetne gondolom, hiszen hiába olvasható ingyen, a jogok a HarperCollinsnál vannak.

[John Cameron Mitchell](http://www.imdb.com/name/nm0593463) munkásságából pedig álljon itt ez a rövidfilm, amelyet a Dior számára készített. Marion Cotillard és Ian McKellen a főszereplők.

Bevallom, első megtekintésre fogalmam sem volt, miről akart szólni a kisfilm, csak nagyon szépnek találtam. A [ladydior.com](http://www.ladydior.com) tanúsága szerint viszont ez egy tisztelgés a legendás Lady Dior táska előtt.
