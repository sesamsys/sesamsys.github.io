---
layout: post
title: főnix
author:
  display_name: sesam
  login: sesam
  email: petersz@me.com
  url: http://sesam.hu
date: '2007-02-26 22:07:21 +0100'
date_gmt: '2007-02-26 13:07:21 +0100'
tags:
- MMOG
- Tech &amp; Gizmos
comments: []
---

Hogy miért volt csönd? Ez olyan szünetes dolog, nem volt kedvem írni. Meg [Anarchyztam](http://www.anarchy-online.com). Régebbi kérdésre, igen, WoW mint olyan már nem aktuális. Igen, valóban a legfejlettebb MMO amivel eddig játszottam, bejön a rajzfilmes grafika és a játékmenet valóban eddig nem látott szinten élvezetes. Amíg 60 nem leszel és vagy mész raidelni vagy ülsz ölbe tett kézzel. És ez sajnos rettentő gyorsan megvan. Kedvenc skót ex-guildtársnőm három nap alatt gyűrte le a kiegészítő 10 szintjét. A raid mint olyan meg biztos jó dolog ha azonos időzónában vagy a másik harminckilenc emberrel... de szerintem iszonyatosan túllőttek a célon azzal, hogy gyakorlatilag csak negyven nolife lény rendszeres munkájával érhető el az endgame content.

Ma meg a reggeli lakásutánfutás után beőrölt az Internet kereke. [Filmbuzin](http://filmbuzi.hu) kezdtem, ahonnét kilinkelődtem a [Yummira](http://yummie.hu). Ez utóbbit olvasgattam hosszú órákig aztán kis kitérőkkel. (Például [indexed](http://indexed.blogspot.com).) Ez a Human gyerek tud valamit. Nálam mindig pluszpont az [ilyen](http://yummie.hu/archives/2006/10/13/Legyen_minden_egyseges_karakterkodolassal) jóféle előremutató gondolkodás. RSS lett belőle. (Majd egyszer megosztom az RSS listám is.) Ehhez hozzátartozik, hogy [rohadna el az Adobe](http://www.petitiononline.com/lin64swf), de masszívan. És felfedeztem a Safari azon idegesítő szokását, hogy a "back" gombra kattintva újratölti az oldalt ahelyett, hogy előrántaná cache-ből mint a tűzróka. Kényelmetlen. Aztán esett le, hogy van fél órám elkapni a [Kansai Super](http://en.wikipedia.org/wiki/Kansai_Super) hétfői akcióját, nevezetesen hogy az egész bolt - kivéve alkohol és dohányáru - 10%-kal leértékelve hazavihető. (Na csak még ezt az egy tabot elolvasom. Jé egy link... Embertelen mi időt lehet ezzel eltolni.) Kabát fel és már megint igényesen a'la melegítő mentem utcára...

A [Blumerben](http://www.blumer.jp/hatkobe/pc) persze mikor máskor jönne szembe az első normálisan kinéző helyi női egyed mint ilyenkor. Tényleg teljesen rendben volt, ruha, mozgás. Idén az első. Tartok tőle egy kezemen fogom tudni megszámolni az ilyen harmadik típusú találkozásokat év végére. Gyanakodtam, hogy külföldi, de ezt valószínűleg sosem fogjuk megtudni.

Hallom otthon hó esett.
