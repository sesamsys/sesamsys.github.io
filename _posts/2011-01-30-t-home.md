---
layout: post
title: T-Home
author:
  display_name: sesam
  login: sesam
  email: petersz@me.com
  url: http://sesam.hu
date: '2011-01-30 12:26:36 +0100'
date_gmt: '2011-01-30 11:26:36 +0100'
tags:
- fail
- internet
- ISP
- life
- QQ
- T-Home
- Telekom
- Human Interest
- Tech &amp; Gizmos
comments:
- id: 2343
  author: Draquar
  date: '2011-01-30 21:21:51 +0100'
  date_gmt: '2011-01-30 20:21:51 +0100'
  content: |-
    Na igen, ezzel mi is küzdöttünk anno a régi albinál.
    Nálunk az volt a megoldás, hogy munkahelyen/suilban mindenki letudta, amit online kellett; az olvasnivalót meg az egyebeket pedig pendrivera mentve hazahozta és itthon nyugiba elolvasta.
    Nem mondom, hogy ez jó volt, de én nem akartam belekezdeni se ebbe a cirkuszba velük. Egyébként a TV Network - UPC - DIGI kombót nézted már? Azoknál elég lehet a T-s vonal hozzáférhetősége is asszem...
- id: 2344
  author: Youkai
  date: '2011-01-30 22:22:55 +0100'
  date_gmt: '2011-01-30 21:22:55 +0100'
  content: |-
    Nah, előjáróba ennyit
    http://youkai.wordpress.com/2010/11/19/25-mbit/
    Szóval lehet, hogy kissé elfogult vagyok :)

    Kérdezzed meg, hogy nem tudnak-e optikát, a Thomson t-s router úgy szar ahogy van, annál már csak a pirelli a szarabb, ha messze vagy a központól akkor szakad, amúgy az a szép amikor tv net és telefon szarik be egyszerre, mert valami iq negatív szerelő kihúzza, a központban. Amúgy az is lehet, hogy sok előfizetés van az adott környéken és a DSLAM már nem bírja, akkor általában cserélik,amint tudják, de most hogy kissé meg lettek szorongatva a politikus miatt szerintem nem elődleges cél a fejlesztés náluk. szóval kitartás, azt lehet még megpróbálni, hogy szerzel valahonnan egy sima adsl modemet és azt kötöd fel, ha azzal megy, s akkor szuper, akkor megoldottad a problémát, mondjuk   vezetékes telefonod  nem lesz, de legalább a net működni fog.
    Jah a 1412 hívható vodkáról is, csak azért fizetni kell :(
- id: 2346
  author: SeSam
  date: '2011-02-07 21:32:48 +0100'
  date_gmt: '2011-02-07 20:32:48 +0100'
  content: |-
    @Draquar: Én nem funkcionálok net nélkül, az nem opció. Itt csak T van, senki más nem szolgáltat.

    @Youkai: Nem tudnak optikát, ha tudnának, az lenne természetesen. A Thomsonon a telefon van, és azzal van a kevesebb baj, a Cisco router dobja a jelet.

    Lekopogom, most egy ideje jó, miután ennyit hisztiztem náluk.
---

A [Magentával](http://www.t-home.hu) nem csak nekem van bajom, úgy látszik. [Paszternák Ádám írása.](http://psztrnk.net/hogyan-ne-szolgaltassunk-avagy-ezert-hagyom-ott-a-telecomot-pronto) Tényleg érdemes elolvasni, ezért tartunk még itt.

A mi T-Home netünk azt csinálja, hogy havonta-kéthavonta úgy dönt a router, hogy eldobja a jelet, és annyi. Visszacsatlakozni nem tud.

Ugyan van vezetékes telefon, de az is a kábelen át működik, úgyhogy ezekben az esetekben nem lehet használni. A saját telefonom Telenoros, a céges meg Vodás. Mennyire királyul ki van már gondolva, hogy **ha nem T-s a mobilod, nem tudsz hibabejelenteni sem**.

Időnként van olyan, hogy telefonálni lehet, csak internet nincs. Ehhez érdemes elmondani, hogy két router megy a lakásban. Egy Thomson, amibe csak a telefon van bedugva. Ez sajnos nem tudja a 25 Mbitet szolgáltatni. Valamint van egy Cisco, ami tudja a gyorsabb hálót, cserébe nem lehet bele telefont dugni. Szóval van olyan eset, hogy a telefon működik legalább.

Persze a hibabejelentés egy rémálom: tizenöt perc várakozás alatt még nem kaptam ügyintézőt. Közben meg megy a hülye zene, és vérlázító módon húszmásodpercenként bemondják, hogy _a hívása fontos nekünk_. Az miért jó, ha az ügyfél már eleve a jó édes anyjába kívánja a szolgáltatót, úgy, hogy még nem is beszélt velük?

Segíteni még sosem tudtak. Szerelő egyszer hívott fel, de a munkahelyemen voltam délután kettőkor. Az általános magyarázat, hogy **zajos a vonal**. Széttárják a kezüket, hát ez van, zajos, javítjuk, 72 óra.

Panaszt is tettem, az meg 30 nap. És ezekkel nem lehet mit csinálni, ki vagy szolgáltatva. Most a legújabb fejlemény, hogy elengednek majd valamikor egyhavi díjat (remélem a következőt), miután egy különösen szar időpontban történt hosszú kimaradás után húsz percet magyaráztam boldogtalanul egy néninek, hogy ez így nem mehet tovább. Mert persze a számlázás az hibátlanul megy, minden hónapban percre pontosan leszívják a horribilis összeget. (Rohadt drága ám. Apám harmadennyit fizet ugyanilyen gyors UPC netért Szolnokon.)

Otthagynám én őket, de a házban más szolgáltató nincs. **Megszoksz vagy megszöksz.**
