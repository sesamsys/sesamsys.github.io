---
layout: post
title: rókabőr
author:
  display_name: sesam
  login: sesam
  email: petersz@me.com
  url: http://sesam.hu
date: '2007-11-26 14:31:58 +0100'
date_gmt: '2007-11-26 05:31:58 +0100'
tags:
- adblock
- advertising
- firefox
- fud
- internet explorer
- mozilla
- symantec
- Law
- Tech &amp; Gizmos
comments:
- id: 947
  author: Ardin
  date: '2007-11-26 17:36:21 +0100'
  date_gmt: '2007-11-26 08:36:21 +0100'
  content: |-
    "hogy az IE a helyes és jó böngésző, nem úgy mint az illegális Firefox"

     vagy épp rájön, hogy a Firefoxxal ilyet is lehet csinálni, és inkább átvált, vagy aki Firefoxot használt eddig, de adblock-ot nem, akkor most majd feltelepíti (ha már úgyis kitiltják firefoxosként, adblock nélkül, akkor már legyen valami alapja :d ). Egyébként én is az Indexes sztori kapcsán raktam fel az adblockot. :D

    (egyébként ha meg nagyon elterjed ez a Firefox-tiltás, akkor majd valaki ír egy olyan add-ont,  ami megváltoztatja a firefoxnál a JS-lekérdezéskor kiírt böngészőnevet, oszt annyi :P )
- id: 948
  author: Youkai
  date: '2007-11-26 18:26:07 +0100'
  date_gmt: '2007-11-26 09:26:07 +0100'
  content: |-
    Mondjuk, a zindexen is írták, hogy a tiltás nem megoldás, max a kevert tartalom, de majd arra is lesz valami plugin, azt kezdődik minden elölről...
    Amúgy meg meg,  kéretik nem "izélgetni" a FF-t mert még idegesek lesznek a userek XD
- id: 949
  author: Magdi
  date: '2007-11-27 03:56:50 +0100'
  date_gmt: '2007-11-26 18:56:50 +0100'
  content: |-
    "És hogy Átlagos Internetező ebből azt fogja megint leszűrni, hogy az IE a helyes és jó böngésző, nem úgy mint az illegális Firefox."

    Atlagos netezo tehat egyenlo hulye. Bezzeg te atlagon feluli vagy...
- id: 950
  author: Vale
  date: '2007-11-27 04:42:44 +0100'
  date_gmt: '2007-11-26 19:42:44 +0100'
  content: |-
    húha azt hiszem SeSam kaptál egy IE-fant ide.
    @Magdi: nem, az átlagos netező az ebben a példában az, aki abszolút nem ért az egészhez, csak elindítja az IE-t és örül, hogy végre megy valami elsőre. (aztán jön a feketeleves)
- id: 951
  author: SeSam
  date: '2007-11-27 08:57:05 +0100'
  date_gmt: '2007-11-26 23:57:05 +0100'
  content: |-
    "Bezzeg te atlagon feluli vagy…"

    Yap.
- id: 952
  author: Ardin
  date: '2007-11-27 17:17:51 +0100'
  date_gmt: '2007-11-27 08:17:51 +0100'
  content: |-
    Magdi: Egyet kell értsek SeSammal a legutóbbi kijelentésében, ugyanis nemsokára leendő gazdasági-informatikusként is azt kell mondjam, hogy SeSam nálam is jobban ért az IT ezen részéhez.

    Utánna néztem, és azt találtam, hogy az FF elterjedtsége úgy 13,5% körül van. Ha hozzávesszük, hogy az említett cikkben az oldalak 8% reklámbevételtől esnek el, az azt jelenti, hogy az FF használók több, mint a fele használ Adblock-ot :) Bár még mindíg nagyobb a veszteség ha minden FF-használót kitiltanak, ha tovább nő ez az arány, akkor meg fogja előbb-utóbb érni (és akkor jön az Addon-háború :) )
- id: 953
  author: Youkai
  date: '2007-11-27 17:44:47 +0100'
  date_gmt: '2007-11-27 08:44:47 +0100'
  content: |-
    @SeSam: Alig vagy elfogult :D XD
    Mondjuk jogosan
- id: 954
  author: Magdi
  date: '2007-11-28 00:12:18 +0100'
  date_gmt: '2007-11-27 15:12:18 +0100'
  content: |-
    Semmi bajom az IT reszevel a dolognak, sot nem vagyok IE fan sem. Firefoxot hasznalok, mint ahogy az egesz csaladom including az 50 fele jaro szuleimet es abszolut atlagos felhasznalonak tartom magam.

    De Peti feltetelezesevel ellentetben nem, nem installaltam le azonnal a Firefoxot ahogy elolvastam az indexes cikket. Pedig abszolut en vagyok az Atlagos Internetezo a definicioja szerint.  Szoval miert kell mindenkirol feltetelezni hogy sik hulye?
- id: 955
  author: Rudymester
  date: '2007-11-28 08:23:52 +0100'
  date_gmt: '2007-11-27 23:23:52 +0100'
  content: 'Egy animével foglalkozó magyar oldal viszont pont az ellenkezője az indexes
    cikknek: Ha IE-t érzékel, kapsz egy figyelmeztetést, hogy az oldal nem lehet lesz
    tökéletes és FF-ot javasolnak. Ezzel elérték, hogy az oldalt használók 2/3 része
    FF-t használjon.'
- id: 956
  author: SeSam
  date: '2007-11-28 21:53:28 +0100'
  date_gmt: '2007-11-28 12:53:28 +0100'
  content: |-
    Sehol sem definiáltam az ÁI-t. Mindenki egyénileg magára veszi vagy nem...

    @Rudymester: A cikk computerworldös. :mrgreen:
- id: 957
  author: Rudymester
  date: '2007-11-30 07:41:49 +0100'
  date_gmt: '2007-11-29 22:41:49 +0100'
  content: Megszoktam, hogy az Index ír ilyen dolgokat.  Sorry :)
---

oPal linkelte kommentben a linket a ComputerWorld cikkére, [A Nagy Testvér, a Firefox és a vegyes tartalmak](http://computerworld.hu/nagy-testver-firefox-vegyes-tartalmak.html), én meg gondoltam ez bizony megér egy teljes blogbejegyzést. Ekkora böszmeséget az [Index akciója](http://sesam.hu/2007/08/24/127001-rhesindexhu) óta nem láttam ugyanis.

Az alapsztori ugye annyi, hogy egyes weboldalak a Firefox már ismert AdBlock Plus nevű reklámszűrő kiegészítése miatt megtagadják a böngésző felhasználóinak a belépést, és erre a "[Why FireFox is Blocked"](http://www.whyfirefoxisblocked.com/index1.php) című lapra irányítják át őket.

Az indoklásban olyasmi szerepel, hogy a hirdetésekből élő weboldalaknak joguk van olyan megoldásokat keresni, melyekkel biztosítják, hogy a látogatók a hirdetéseiket is megnézzék. Már ez csúsztatás, ugyanis az, hogy én milyen tartalmat nézek meg egy oldalon - annak egészét vagy csak az engem érdeklő, tehát nem reklám, részeket - az teljes mértékben rajtam áll. Egy weboldal maximum annyit tehet, hogy a felhasználási feltételeiben megtiltja a hirdetések szűrését. Ellenőrizni vagy betartatni viszont ezt sem igazán lehet...

Később egyre keményvonalasabbá válik a szöveg, és közli, hogy a hirdetésszűrés lopás. (Ez az általánosítás nagy népszerűségnek örvend a szellemi tulajdon védelmezőinek körében úgy látom.) Az unosig ismételt analógiával élve akkor az is lopás, ha valaki kimegy a konyhába sörért a TV reklámok alatt?

A lap alján a jogi magyarázat sem semmi. Szerintük ha valaki hirdetésszűrővel nézi meg az adott weboldalt, akkor nem tesz mást mint a számítógépének memóriájába másolva egy származtatott művet készít, immár a reklámok kihagyásával, és ez a folyamat kimeríti a szerzői jog megsértését.

Nagyon meggyőzően hangzik persze, de akkor az is szerzői jogot sért ha lemásolom a kedvenc versemet úgy, hogy az utolsó versszakot kihagyom, mert nem tetszik a vége, és utána úgy olvasgatom.

Végülis persze az egész dolog halálra van ítélve, mert hiába írják, hogy a Firefox felhasználók az internetezők elenyésző hányadát teszik csak ki, ez roppantul nem így van. Ezúton is sok sikert kívánok annak a weboldalnak, amelyik a foxosok kitiltásával próbál több reklámbevételhez jutni...

Arról nem is szólva, hogy az AdBlock csak egy a kismillió reklámszűrő megoldás közül. Ott van például az igen egyszerű [hosts file szerkesztgetés](http://sesam.hu/2007/08/24/hogyan-reklammentes-indexhu-safarin). Sőt még olyan cégek is mint a Symantec nem átallanak [letölthető add-on formájában](http://www.symantec.com/norton/products/overview.jsp?pcid=is&pvid=naop1) reklámszűrőt kínálni a NIS és Norton 360 termékeikhez (screenshoton látszik).

Ami engem jobban zavar, az megintcsak a FUD. És hogy Átlagos Internetező ebből azt fogja megint leszűrni, hogy az IE a _helyes és jó_ böngésző, nem úgy mint az _illegális_ Firefox.
