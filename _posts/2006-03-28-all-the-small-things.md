---
layout: post
title: all the small things
author:
  display_name: sesam
  login: sesam
  email: petersz@me.com
  url: http://sesam.hu
date: '2006-03-28 14:23:49 +0200'
date_gmt: '2006-03-28 05:23:49 +0200'
tags:
- Japan
comments: []
---

Apróságok.

Az előző bejegyzésben emlegetett benzinkútnál ezúttal egy láthatóan jókedvű japán túráztatta a Ferrariját. Nyüh... hát volt hangja. Frissen mosva épp hogy fel nem gyulladt nagy vörösségében.

Jártunk az [Expo Parkban](http://park.expo70.or.jp/index.html), Osakában _hanamizni_. Nos, _hana_ nem sok volt, de láttuk A Világ Legcsúnyább Szobrát. (A weboldal fejlécén szerepel.) Ez a park (és Osaka) egyik jelképe. Engem egy régi-régi sci-fi film alufólia-műanyag díszletére emlékeztet.

Ugyanezen parkban van egy másik szobor, melyet a Rotary Club állított, és a következő Bibliából idézett sor van rajta: " _turn thine swords into plow shares_ ". Buta vagyok, mert rájöhettem volna, mit jelent, és hogy a _plow_ az _plough_ régiesen írva.

Hazafelé pedig a vonaton találtunk nyelvi csemegét egy plakáton: " _Haru wa **imechen** no toki_" Na az _imechen_ megfogott. (Tud valaki ilyen angol szót?) A kutatómunka eredménye: ez az _image change_ ( _imeeji cheenji_ ) rövidítése. No comment... (A tavasz a megváltozás évszaka.)
