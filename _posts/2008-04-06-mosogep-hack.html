---
layout: post
status: publish
published: true
title: Mosógép hack
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 1055
wordpress_url: http://sesam.hu/?p=1055
date: '2008-04-06 12:31:12 +0200'
date_gmt: '2008-04-06 03:31:12 +0200'
tags:
- hack
- household
- Human Interest
comments:
- id: 1145
  author: Youkai
  author_email: youkai@t-online.hu
  author_url: http://youkai.wordpress.com/
  date: '2008-04-06 17:24:26 +0200'
  date_gmt: '2008-04-06 08:24:26 +0200'
  content: |-
    Kérlek ne nyisd ki amikor mos, veszélyes, meg elvileg nem is lehetne, kellene lennie rajta egy biztonsági retesznek, de gondolom, azt egy japán nőre méretezték, nem egy európai férféria, szóval nyers erő rulez. Amúgy ha a fedlapon van a mososzer adagoló, akkor a melletelevőbe kell önteni, általában a sorrend első a por alakú mosopór beöntője a második a folyékonyé a harmadik szokott lenni az öblítő/fehéritő. De ha nem akarsz bajlódni vele, akkor vegyél olyan mosopórt amiben van öblítő :). Ha nincs a fedlapon akkor oldalt kell lennie egy kis lyuknak.
    Esetleg csinálhatnál róla képeket, az olvasók csak kijojóznák az öblító helyét  XD
- id: 1146
  author: SeSam
  author_email: petersz@mac.com
  author_url: http://sesam.hu/
  date: '2008-04-06 20:06:30 +0200'
  date_gmt: '2008-04-06 11:06:30 +0200'
  content: |-
    Nem, az itteni mosógépek tetején csak egy műanyag fedő van, amit tényleg bármikor ki lehet nyitni. Persze ha épp centrifugál mondjuk, akkor lefékez. De sok gép úgy van megcsinálva, hogy az öblítőt csak simán bele kell önteni, amikor épp az öblítésnél tart...

    És megtaláltam ám a lyukat, működött is, csak elsőre nem volt egyértelmű. :)
- id: 1147
  author: Youkai
  author_email: youkai@t-online.hu
  author_url: http://youkai.wordpress.com/
  date: '2008-04-06 23:54:39 +0200'
  date_gmt: '2008-04-06 14:54:39 +0200'
  content: |-
    Ahhh, az amcsi féle felültöltős borzalom terjedt el akkor japánban....
    Akkor kb a többség mint a régi békebeli hajdú tárcsás mosógép :P
---
<p>Trayana, a bolgár Master's diák hazamegy, mivel végzett, és a Nagy Lakásürítési Akciója keretében egy csomó bútort adományozott a koliból frissen kirakott Norbinak. A mosógépét pedig nálam helyeztük el, lévén csak nekem van erre a célra kialakított helyem a <del datetime="2008-04-06T03:16:38+00:00">lakásban</del> szobában.</p>
<p>Némi takarítás után üzembe is helyeztem volna... ha illeszkedett volna a vízcsatlakozója az én csapomhoz. Nosza irány a Konan, ahol ha valami háztartási cuccot nem lehet kapni az nem is létezik. Persze emlékezve a tortúrára, amikor a MacBookhoz speckó csillagcsavarhúzót kerestem, nem voltam teljesen bizonyos benne, hogy egyszerűen fog menni. Például hogy mondják japánul a bilincset, amivel csövet lehet rögzíteni?</p>
<p>Nagyobbat nem is tévedhettem volna. Hogy is képzeltem, hogy nincs Nagy Japán Nemzeti Mosógépcsatlakozó-szabvány. Csupán annyi volt a probléma, hogy a két részből álló dugórendszernek csak az egyik felét hoztuk el a mosógéppel, a másik a csapra csavarozva maradt. Úgyhogy vettem egy csatlakozót, és kész.</p>
<p>Úgyhogy most próbamosok. Egyetlen bajom, hogy nem voltam biztos benne, hova kéne tenni az öblítőt. Ugye gagyi pénzbedobós mosógépeknél ez úgy megy, hogy amikor a mosásnak (洗い) vége, és az öblítésnél tart (すすぎ) akkor egyszerűen beledönt az ember egy kupaknyi öblítőt a vízbe. Na ez itt nem ment, ugyanis amikor kinyitottam a tetejét, vad sípolás közepette megállt. Na persze, 安全第一, ne nyúlkáljon az ember működő mosógépbe, mert nem tudom... vizes lesz a keze. Végül találtam egy lyukat, amire (ソフト仕上げ) volt ráírva. A lakást elöntő öblítőillatból ítélve helyes volt a következtetés.</p>
