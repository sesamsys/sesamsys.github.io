---
layout: post
title: vizsgaeredmények
author:
  display_name: sesam
  login: sesam
  email: petersz@me.com
  url: http://sesam.hu
date: '2004-12-11 12:55:26 +0100'
date_gmt: '2004-12-11 03:55:26 +0100'
tags:
- Human Interest
comments: []
---

Tehát akkor a számok a következők. Fentről kezdem. Az olvasásértésem a legnagyobb meglepetésemre 87 pont lett. Ezzel megvertem a H osztály egy részét is, ami azért nem gyakran fordult elő japán nyelvi tárgyból. Azon lehet filózni, hogy ez a hihetetlen divinációs képességeim következménye-e, vagy egyszerűen csak tudok. :D A második helyen a hallás utáni értés zárt 84 ponttal. Remélem ahhoz is elég lesz, hogy ne rakjanak át másik osztályba. Jól elvagyok én a H osztállyal együtt heti kétszer. Pontszámmal nem rendelkezik, csak jeggyel, és - mint eddig még soha - A-t (5-ös) kaptam a beszélgetésemre. Az interjú értékelési szempontjai egy kivételével mind "rendben van"-t kaptak. Ez az egy természetesen a nyelvtan. Na igen, innentől jönnek a kevésbé fényes jegyek. Kanji 62 pont. Ezen aggódtam, hogy nem lesz 60+, és írhatom újra, de nem így történt. Amivel viszont nem gondoltam volna, hogy baj lesz, az a nyelvtan, ennek ellenére 58 pontot gyűjtöttem össze. Na ez megint az én formám, hogy 2 ponttal bukok meg valamiből.

A két szaktárgy a következőképp alakult. Matekból 86 pontot kaptam. Természetesen kapitálian ökör hibák miatt. (Pl.: (x^x)' az nálam x^x*lnx*1 a +1 helyett. No comment...) Ennek ellenére azért nem rossz, és az előző 100 pontossal együtt 1:2 átlagban is jó összponszámom lesz. A közgázam az elvártnál sokkal rosszabb lett. 77 pont lett a vége. _Tani Sensei_ láthatóan a lelkére vette, hogy a negyedik órában már mindenki csak kókadozik a gazdpolokon és nem figyel. Ezért hát bettett egy hárompontos kérdést, amiről csak beszélt és nincs benne a könyvben. Valamint bevetette azt a trükköt, hogy az igaz-hamis állításoknál a _yaku_ azaz a körülbelül szóval operált. Ez azért megtévesztő, mert én európai fejjel azt gondoltam, hogy a kb 370.000 km2 terület, az nem jó, mert 377.000 a helyes válasz és az a 380.000-hez közelebb van. Főleg, hogy a japánok a _man_ azaz a 10.000 jelet használják, azaz a válasz így nézett ki: _yaku37man_. Na erre én behúztam a hamist, rosszul. Utána a táblánál Tani nagy hévvel magyarázta, hogy ez nem olyan kerekítés, mint amire mi gondolunk, stb. Persze ez is csak szóban hangzott el, valamikor az órák alatt. Aztán a legjobb akkor jött, amikor kiszámoltam, hogyha az előző tesztem (83 pont) és a mostani teszt 30-70%-os átlagát kiszámolom az pont 79 pont. Ami B-nek felel meg, mert 80-tól A. Meg is támadtam rögtön Tanit, aki megnyugtatott, hogy A-t adott összetettben, és ez is lesz elküldve az egyetemi felvételi bizottságnak, vagy ki tudja kinek, aki eldönti, hová megyünk.
