---
layout: post
title: Csavaros japánok
author:
  display_name: sesam
  login: sesam
  email: petersz@me.com
  url: http://sesam.hu
date: '2008-05-19 18:18:19 +0200'
date_gmt: '2008-05-19 09:18:19 +0200'
tags:
- google
- Twister
- twitter
- Japan
- Tech &amp; Gizmos
comments: []
---

A Twisterről lesz szó. Na nem a [játékról](http://en.wikipedia.org/wiki/Twister_%28game%29). (Amiről valószínűleg kevesen tudják, hogy a köztudatba úgy robbant be, hogy [Gábor Zsa Zsa](http://en.wikipedia.org/wiki/Zsa_Zsa_Gabor) húga, [Gábor Éva](http://en.wikipedia.org/wiki/Eva_Gabor) játszott vele a [The Tonight Showban](http://en.wikipedia.org/wiki/The_Tonight_Show_Starring_Johnny_Carson) 1966-ban. Mindenben ott a magyarok keze, szó szerint.)

[A Twitterről már írtam.](http://sesam.hu/2008/01/21/csipcsirip) Ott az alapkérdés, amit a csiripelőnek feltesznek, hogy _mit csinál éppen_. A [Twister](http://twisternow.com) ebbe visz egy csavart (twist). Meghatározhatóak más kérdések is, amire azután összegyűjti a rendszer a válaszokat. Például mit hallgat épp a twitterező, vagy mire vágyik.

És amiért egyáltalán elkezdett érdekelni: amiatt hogy [egy japán cég csinálta](http://twisternow.com/help/aboutus). A japán twitterezők a [japán oldal](http://jp.twisternow.com) alapján teljesen odáig meg vissza vannak tőle. Tipikus példája amúgy annak, hogy itt csak az lehet sikeres, ami anyanyelven megy.

Eredetileg a rendszer a [Google App Enginere](http://code.google.com/appengine) íródott, de a szerver korlátozásai miatt el kellett költöznie, és most egy [alternatív Twister](http://twisternow.net) is működik. Az a jövő kérdése, hogy melyik marad meg...
