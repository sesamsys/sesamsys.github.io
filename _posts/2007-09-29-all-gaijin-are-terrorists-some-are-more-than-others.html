---
layout: post
status: publish
published: true
title: All gaijin are terrorists, some are more than others.
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 853
wordpress_url: http://sesam.hu/2007/09/29/all-gaijin-are-terrorists-some-are-more-than-others/
date: '2007-09-29 23:12:11 +0200'
date_gmt: '2007-09-29 14:12:11 +0200'
tags:
- Travel
- Japan
comments:
- id: 832
  author: Youkai
  author_email: youkai@fibermail.hu
  author_url: http://youkaiblog.extra.hu/
  date: '2007-09-30 05:38:14 +0200'
  date_gmt: '2007-09-29 20:38:14 +0200'
  content: |-
    Huh, ez lol. ugye nem gondolják komolyan, hogy ennek lesz valami eredménye, max annyi, hogy az "alienek" idegesek leszenek és elkezdenek "savat köpni meg mészárolni ". Amúgy ha én vagy bárki normális logikus ember akarna valami csunya dolgot elkövetni japánban, értem itt, robbantás, gáz támadás, gyilkosság, stb, akkor nem a metrendszerinti Kabul Tokyo JAL járattal jönne nagy túrbánnal meg két AK-val a böröndjében, hanem szépen partraszállna, tekintve, hogy japán szigetország, s nagy összegekben mernék rá fogadni, hogy vannak olyan partszakaszok, ahol a kutya nem jár. Amúgy igen pont olvastam és  nekem is az jutott eszembe, hogy ami gáz volt kint japánban az mind belügy volt...., meg voltak ugye vörös hadsereg tagok is japánok... szóval én inkább a belföldet figyelném, jah, hogy azzal nem lehet a médiába kerülni, meg hogy az a jó a kormánynak, ha félnek az emberek... szánalmas... :( Legalább ne követnék , majmolnák az amik hülyeségét, az újlenyomat vétellel. Montjuk ott volt egy 9/11, de japánban mi volt, semmi... max a mennyei igazság osztott "igazságot" de az belföldi terror volt.
    Meglátásom szerint, ezzel csak azt fogják elérni,  hogy majd szépen fogják a japán állampolgárokat szívatni mint anno az amerikaikat, délamerikában... Amúgy igen lassan már dns mintát is kell adni, Mondjuk megnézném, hogy egy kéz nélküli embertől hogyan veszenk új lenyomatot  ??? Esetleg láb  lenyomatot ??? Vagy mást,  vagy kend be az kezedet epokittal ezzel kitöltve a barázdákat, azt azzal azonosítsanak be, vagy amikor berakod a kezedet, üvölts fel, hogy elégeti a kezed, s verd le a berendezést, megnézném a parázó utasokat  , ahogy elhajtják a japán határőrséget.
    Mondjuk azt kéne csinálni, hogy amikor valami japán fejes jön az eu-ba, az össze határon pucérra vetköztetni, a 9/11 miatt, szerintem a második határ után vennék a lapot, csak az a gond, hogy a politkusaink ennél gyíkabbak/hülyébbek/humortalanabbak :(
---
<p>Még anno 2006-ban fogadták el azt az <a href="http://www.immi-moj.go.jp/keiziban/happyou/biometric.pdf">új bevándorlási törvényt</a>, mely ez év november 20-ától lép életbe, és <a href="http://www.stippy.com/japan-news-and-media/foreigners-landing-in-japan-to-be-fingerprinted/">az országba belépő összes külföldi biometrikus adatának begyűjtéséről szól</a>. Azaz amerikai mintára szépen mindenkit <strong>lefotóznak</strong> és <strong>ujjlenyomatot vesznek</strong>. A jenkiktől eltérően azonban az úgynevezett "permanent resident"-ekre (állandó lakosok) is vonatkozik a törvény, azaz például a vegyes házasságok külföldi tagjára.</p>
<p>Ha valakit érdekel, a minisztérium csinált egy <a href="http://nettv.gov-online.go.jp/eng/prg/prg1203.html">információs videót</a>, amit feltételezem majd a repülőkön és a hajókon fognak lejátszani. Érdemes megnézni... én ilyen demagóg és bugyuta dolgot még nem láttam, pedig egy ideje itt lakom. A legjobb rész, amikor a lányka folyamatosan mosolyogva közli, hogy az ujjlenyomat-adást és fényképezést megtagadókat nem engedik be az országba. Nekem az egész propagandavideóról azonnal a "<a href="http://www.youtube.com/watch?v=PBw6GiSyo6s">The Right Way To Fight a Battle Royale</a>" ugrott be.</p>
<p>Nos én az egyik Stippys kommentelőhöz hasonlóan még életemben nem adtam ujjlenyomatot senkinek, és kifejezetten disznóságnak és megalázónak tartom. Valahogy mindig is úgy gondoltam az ilyesmi a bűnözők jutalma. Családom szépen kiröhögött, és közölték, hogy örüljek, hogy nem DNS-mintát vesznek, meg nem kapok GPS chipet bőr alá...</p>
<p>Azért úgy tűnik, van aki nekem ad igazat, például a <a href="http://www.nichibenren.or.jp/en/activities/statements/060515.html">Japán Ügyvédi Kamara</a> és az<a href="http://www.amnesty.or.jp/modules/news/article.php?storyid=117"> Amnesty International</a> is emberi jogokra hivatkozva tiltakozását fejezte ki a törvénnyel szemben. Slusszpoén: a japánoktól való ujjlenyomatvételt formális meggyanúsításig törvény tiltja.</p>
<p>Az adatokat egyébként megtartják, és szabad elérése lesz az adatbázishoz több állami hivatalnak is. Nincs is jobb, mint egy nagy gaijin-adatbázis... Ujjlenyomatvétel egyébként volt régebben is már, akkor a "földönkívüli regisztrációs kártyára" nyomtatták rá, de azt a nagyfokú ellenállás miatt eltörölték. Slusszpoén 2: Japánban nincsen személyazonosításra szolgáló egységes igazolvány. Se lakcímkártya se semmi. A külföldieknek viszont minden esetben maguknál kell tartani az alien reg. cardot, különben párszázezer yenes bírság a jutalom. Nyilvánvaló, a japánok mind törvénytisztelő, becsületes emberek, akik a légynek sem ártanának. Csak azokat a nyavalyás külföldieket kell számon tartani.</p>
<p>Ja, hogy az összes terrorcselekményt ami eddig történt Japánban japánok követték el? <em>"Tiny insignificant detail."</em></p>
<p>További hasonlóan vicces dolog, hogy <a href="http://www.debito.org/index.php/?p=454">Debito Ardou siteja</a> szerint pénzhiányra hivatkozva csak Naritán épül ki az az információs rendszer aminek segítségével ha egyszer már valakit megbillogoztak, nem kell sorban állnia ismét, hanem átmehet simán a bevándorlási részlegen. Minden más reptéren és kikötőben minden egyes alkalommal amikor belép az országba a gaijint bevizsgálják és lajstromba veszik.</p>
<p>Sokmindent azt hiszem nem lehet tenni, amíg a törvényhozásban ilyen emberek üldögélnek (<a href="http://search.japantimes.co.jp/cgi-bin/fl20060822zg.html">a Japan Times cikke</a>):</p>
<blockquote><p>However, Kono, 42, the son of former LDP stalwart Yohei, believes that foreign residents and visitors to Japan should be fingerprinted upon arrival -- unless they become citizens. "If people want to live in Japan for a long time they should become Japanese citizens," he argues.</p>
<p>He does believe in the principle of reciprocity, though is yet to be convinced that Japanese overseas are not fingerprinted and photographed when entering the countries of their residence.</p>
<p>"They should become Japanese. Even permanent residency is not permanent. It can be withdrawn. Unless somebody can demonstrate to me that Japanese are not treated the same way overseas we will go forward with fingerprinting."</p></blockquote>
<p>All I can say is, been to any foreign country, you bloody idiot?</p>
<p>Az időzítés sem rossz, tudják persze hogy Karácsonyra mindenki hazamegy majd, és visszatéréskor lehet majd készíteni az ujjelnyomatokat.</p>
<p>Már gondolkoztam valami passzív-agresszív ellenálláson. Pl. turbánt szerezni visszajövetelre, vagy befáslizni a kezeim ("Bocs, leforráztam."), esetleg kérek tesómtól egy kezet az anatintézetből. :mrgreen:</p>
<p>Láthatóan a magyar turistaközönséget erről nem tartotta érdemesnek tájékoztatni a <a href="http://www.hu.emb-japan.go.jp/index_h.htm">magyarországi japán követség</a>.</p>
