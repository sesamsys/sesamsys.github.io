---
layout: post
title: There&#039;s something in the air
author:
  display_name: sesam
  login: sesam
  email: petersz@me.com
  url: http://sesam.hu
date: '2008-01-17 11:16:45 +0100'
date_gmt: '2008-01-17 02:16:45 +0100'
tags:
- apple
- iphone
- itunes
- Mac
- macbook
- MacWorld
- Steve Jobs
- Tech &amp; Gizmos
comments:
- id: 1013
  author: Youkai
  date: '2008-01-17 17:04:16 +0100'
  date_gmt: '2008-01-17 08:04:16 +0100'
  content: |-
    Szeretem az Applet/szerettem, csak az akaszt ki, hogy Mo-n egy rohadt nórmális hálózatott nem tudtak kialakítani. Nálunk valami bejruti bazáriárús cég az illetékes, s érdekes módon a magyar nettó árak pont megegyeznek az osztrák német mac shop bruttó áraival wtf ? :S. A szuper szervízről meg már nem is beszéljünk. Érdekes módon amikor rákerestn hogy Bécsben milyen boltokban van mac olyan diszkont árakat találtam, hogy az  osztrák mac shop elmehet.. igen oda, a magyarról meg ne is beszéljünk. A másik  ami miatt ki vagyok az apple-re,, hogy azt a ragyavert itunes-t nem tudja behozni... bár most már minek? nem hiszem, hogy lenne épeszű ember aki ezek után ott vásárolna, ami kell azt megveszem méshol.

    Amúgy filmletöltés 3 dolcsiért, újabbak meg 4-ért lol... közlöm veled, hogy a t-online kb 2 éve csinálja téka néven kb 500 pénz 24 h egy film, eddig csak számítógépen ment, full dvd minőségben, most már, hogy van ip-tv azon nyomják főleg.  hd-ban majd idény nyártól ösztől lesz akkor lesz az iptv hd itthon :D mondjuk csaz 720p de elég jó az a mostani szarok után.

    S az air, nagyon cuki, nagyon mac, de  ennyiért vennék egy ibm-t azt kb 8 órán át megy, mondjuk ha tényleg subnoti kell.
    Amúgy a lopot szoftverről, szerintem amcsiban is a háztartások zömében lopott a cucc, ami meg az osx jobb árát érinti érdektelen, nem megy fel csak mac-re, a vista sajna mindenre, de mondjuk ár /értékben mind kettőt le lehet húzni a wc, ha valamelyik újabb linux distrot nézük :)
    Szóval szerintem az apple előbb csinálja meg, hogy legyen leoprd ból osx86, akkor megveszem ,  vistáért nem vagyok hajlandó fizetni... még...
- id: 1014
  author: SeSam
  date: '2008-01-17 18:18:41 +0100'
  date_gmt: '2008-01-17 09:18:41 +0100'
  content: |-
    Kérdés a t-offline vajon hány stúdióval szerződött, hogy a filmjeiket DVD release után csaknem azonnal kihozhassa neten. ;)

    A Leopard x86 architektúrán fut amúgy, sőt már az én MacBookom is x86. Amire te gondolsz az az, hogy az Apple célhardveren kívül mást is támogasson, kb mint a Windows. Na ez nem fog megtörténni. Elveszne az egész Apple üzleti modellnek az értelme.

    Az Air meg ízlés kérdése, én bottal nem piszkálnék meg egy IBMet. Még mindig van kis piros... izé... az... a billzeten? :P
- id: 1015
  author: Youkai
  date: '2008-01-17 19:07:58 +0100'
  date_gmt: '2008-01-17 10:07:58 +0100'
  content: |-
    Ehm, az apple nem T-offline , Absurdistán, nem USÁÁÁ... amúgy szerintem ezen a téren annyira nem vagyunk elmaradottak...
    Igen pont erre gondoltam az osx86-al ..., amúgy szerintem anno az apple akkor csinálta a legnagyobb hülyeséget, amikor nem engedélyezte a klóngyártást 95 táján volt róla szó. Most már fillérekért volna mac kompatibilis cucc, ő meg fejlesztené, az osx, mondjuk akkor jönne ki, hogy a mac osx-e sem csoda, hanem célhardverre írt os, ami más vason, nem megy, és akkor kb ezt is olyan "szarnak" tartanák mint a windows-t
    Amúgy én eddig a linuxal voltam elégedett, csak hát annak a supportja 3party gyártók részéről :(... ezért nem figyel suse a gépemen vista helyet....
    Amúgy IBM lehet piros, is, de most más a standaer szép kék , sötét kék, amúgy elég jól össze vannak rakva.. én tapogattam macbookot Pesten a MM-ben, hát kissé a "Videoton proprímo computer" ugrott be róla ezzel a fehér kivitellel, meg a nagy gombokkal, de fekete az bejönne nekem is.
    Amúgy kérdés, macbooknak van billentyűzet világítása, vagy csak prónak és most már Air-nek ? S miért feláras a fekete, vagy lehet, kérni alapmodelt is feketén? mármint színben ?? Nem kéne nagyon a DVD író, inkább akku kellene a helyére.
    Lehet-e oda rakni, mint a botpiszkált ibm-nél ? :P :D
---

Volt MacWorldön ugyebár szokásos Keynote, ahol az Apple bejelentett pár újdonságot. Na ehhez képest [sokan fanyalognak](http://webisztan.blog.hu/2008/01/15/csalodast_okozott_az_apple), amit őszintén szólva én nem igazán értek.

Dióhéjban: az iPhonehoz és az iPod Touchhoz jött új szoftverfrissítés, ami az utóbbiba még több netes alkalmazást pakol. A Mail szerintem az igazán ütős, de mivel nincs Touchom... Ami viszont elég gonosz az Apple részéről, hogy ezen utóbbi frissítést nem ingyen, hanem 20 dollárárt adják csak oda. Természetesen az újonnan vásárolt Touchok már az új, okosabb szoftverrel jönnek.

A nem túl népszerű Apple TV kapott egy teljes ráncfelvarrást. Mostantól nem kell számítógép a használtaához, hiszen a szintén felújított iTunes bolttal egyetemben immár egyből a készülékre lehet letölteni a tartalmat. Ezzel együtt beindult a filmkölcsönzés is, szintén sokak által áhított HD minőségben akár.

Na ez a kölcsönzős dolog megér egy misét szerintem, mert jelenleg ez a legjobb megoldások egyike a legális online filmletöltésre. Elég egy Apple TV és pár dollárért megfelelően gyors neten néhány perc várakozás után már el is kezdheti nézni az ember a karosszékéből ki sem mozdulva a tűéles filmet. Mármint ha amerikai... De azért indulásnak nem rossz, és kíváncsian várom, hogy mennyire válik be anyagilag. Esetleg érdekes lenne keresztezni a dolgot a torrent-technológiával, ami valószínűleg még gyorsabbá és nem utolsó sorban költséghatékonyabbá tehetné, ami valószínűsíthetőleg olcsóbb filmeket is jelentene hosszú távon.

És utoljára bemutatták a MacBook Air-t, ami a reklámszöveg szerint a világ legvékonyabb laptopja. Egy borítékba mindenesetre tényleg belefér és valóban légies, szinte törékeny. Persze alumínium, és a saját MacBookom alapján én nem aggódnék, hogy túl érzékeny lenne. Főleg ez utóbbit ostorozzák internetszerte. Hogy milyen már hogy nincs benne optikai meghajtó. Meg LAN. És csak egy USB?

Namost nem tudom a kedves kritikusok mennyit utaznak vagy cipelik a laptopjukat mondjuk suliba. Ahhoz, hogy én órán jegyzeteljek se CD/DVD se LAN nem kell, sőt még USB port sem. Ugyanez áll a repülésre, ahol inkább az a fontos, hogy minél hosszabb ideig éljen az akku, és minél könnyebb súlyt kelljen magával hurcolnia az embernek. Na ezekre az alkalmazásokra tökéletes az Air.

A saját MacBookomon én amúgy is alig használok CD/DVD-t, és még ezeket is ki lehetne váltani az asztali géppel adott esetben. (Na meg ugye hálón szépen megosztja magának az Air a környező gépek optikai meghajtóit szükség esetén.) Az USB-be egyedül az iPodot és a fényképezőgépet szoktam dugni, és nem lenne nagy érvágás, ha nem lehetne egyszerre csak egyenként. Meg amúgy is léteznek fillérekért USB hubok, ha valakinek annyira hiányzik az USB teamelegítő alátétje... Ja, az egér ha mobilgéphez van, akkor legyen bluetoothos: nincs annál illúziórombolóbb, mint a laptopból kiálló bunkó USB vevő. LAN meg minek ha van wireless, és persze megint ott a lehetőség, hogy az USB portot LAN-ná alakítsuk.

Az igaz, hogy nem magyar zsebre meg piacra találták ki. De szerintem az egész országban addig nincs létjogosultsága az Applenek amíg a háztartások 99.9%-ában egyenként tízmilliós nagyságrendben fut lopott szoftver. Így nehezen jön ki az OS X jobb ára a Windowshoz képest.
