---
layout: post
title: public administration
author:
  display_name: sesam
  login: sesam
  email: petersz@me.com
  url: http://sesam.hu
date: '2007-10-19 11:31:20 +0200'
date_gmt: '2007-10-19 02:31:20 +0200'
tags:
- classes
- culture
- mucus
- Japan
comments: []
---

Továbbra is esik az eső, nem kicsit. Úgyhogy teszteltem a laptoptáskát, és nem ázik be. (Ajánlom, ha lehet otthon kapni: [Incase](http://www.goincase.com). Az oszakai Apple Shopban vettem.)

Ezen kívül megoldottam, hogy legyen megint wireless net a suliban, mint az látható... illetve nem látható, úgyhogy kénytelen lesz nekem mindenki elhinni, hogy épp órán ülök.

Amire ki akartam lyukadni, az a fenti két dolog következménye. Azaz esős, hideg időben reggel órán ülni egyenlő a már korábban biztosan emlegetett szipogáskoncerttel. Ugye itt az a gusztustalan ha valaki orrot fúj. Úgyhogy nem fújnak, hanem szívnak, másodpercenként valaki, jó hangosan.

Mögöttem épp egy olyan gyerek ül, aki horkantásban lenyomná egyedül a lipicai ménest.

Az érdekesebb, hogy mit csinálnak a szutyival, miután felszívták. Emlékeim szerint az orrüreg és a szájüreg össze van kötve, szal a továbbiakat a kedves olvasók képzeletére bízom.
