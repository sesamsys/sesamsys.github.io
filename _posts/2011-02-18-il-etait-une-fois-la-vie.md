---
layout: post
title: Il était une fois... la vie
author:
  display_name: sesam
  login: sesam
  email: petersz@me.com
  url: http://sesam.hu
date: '2011-02-18 17:49:05 +0100'
date_gmt: '2011-02-18 16:49:05 +0100'
tags:
- animation
- awesome
- life
- élet
- French
- biology
- Movies &amp; TV
comments:
- id: 2374
  author: birge
  date: '2011-02-19 19:36:37 +0100'
  date_gmt: '2011-02-19 18:36:37 +0100'
  content: Nekünk is megvan kazettán, nem is olyan rossz állapotban, de tegnap voltunk
    egy haveromnál, láttam nála a (nem eredeti) DVDket, azt állítja, valahonnan megszerezte
    az eredeti szinkronnal... utánanézzek?
- id: 2381
  author: Draquar
  date: '2011-02-20 09:26:13 +0100'
  date_gmt: '2011-02-20 08:26:13 +0100'
  content: A Nyugatinál van egy Értékmentő Kft. nevű képződmény, ők 2500-ért digitalizáltak
    egy 180 perces videót ötpercenkénti léptetéssel. Szerintem jók, én ajánlom őket...
- id: 2383
  author: SeSam
  date: '2011-02-20 10:44:14 +0100'
  date_gmt: '2011-02-20 09:44:14 +0100'
  content: Hú, érdekel a dolog, úgyhogy megkérlek, ha nem nagy fáradság. :]
---

Nem hiszem, hogy aki a kilencvenes évek elején volt gyerek ebből kimaradt volna. Szerintem mindenképp szerepe volt [ennek a sorozatnak](http://www.imdb.com/title/tt0284735) is abban, hogy tesóm ma orvostanhallgató.

Fehér rendőr-falósejtek, vörös punkhajú vírusok, "utálom a szén-dioxidot" vörösvértestek, szakállas apóka az agyadban. Egy generáció képzelte el így az emberi testet.

Persze az igazi, napjainkban beszerezhetetlen, változat az MTV szinkronjával és a francia főcímzenével leadott epizódok.

A Minimax újra adta azóta a teljes sorozatot, és még DVD kiadást is megért, csak sajnos teljesen újraszinkronizálva és [angol dallal](http://www.youtube.com/watch?v=KogtoZHB3qY). Nekem úgy nem kéne. Még talán a címmel is buheráltak valamit, hiszen én úgy emlékszem _Egyszer volt, hol nem volt... az élet_ címmel futott, és nem azzal, amit például [a magyar wiki-oldal](http://hu.wikipedia.org/wiki/Hol_volt,_hol_nem_volt%E2%80%A6_az_emberi_test) ír.

Igazából nekünk megvan videokazettán jónéhány epizód. Sajnos nem tudom, milyen állapotban, hiszen egyrészt rongyosra játszottuk őket, valamint a családi Akai video előszeretettel zabálta fel a szalagokat életének alkonyán.

Milyen menő lenne, ha valahogy tudnám digitalizálni, ami megvan.
