---
layout: post
title: A MacBook saga
author:
  display_name: sesam
  login: sesam
  email: petersz@me.com
  url: http://sesam.hu
date: '2008-07-18 13:28:42 +0200'
date_gmt: '2008-07-18 04:28:42 +0200'
tags:
- Apple Store
- fix
- juice
- macbook
- Human Interest
- Tech &amp; Gizmos
comments:
- id: 1464
  author: Youkai
  date: '2008-07-18 14:29:15 +0200'
  date_gmt: '2008-07-18 05:29:15 +0200'
  content: |-
    S most van két működő macbookod  , csak kell egy új vinyó, a régi még nem garis, tudom, tahó gondolat, de abszurdisztán ezt hozza ki belőlem.
    A másik macbook meg jó lesz tartaléknak :)
    Mondjuk nem vagyok egy nagy apple fan, de mondjuk ezt tudjuk be annak, hogy
    1, Wint használtam némi suse kitérővel
    2, a Magyar apple supportot, s boltot, az ellenségemnek sem kívánom, sőt szerintem új szitokszó lesz hamarosan az, hogy "Szervizeljen téged a CHS.."
    DE!!! ,IGEN DE!!!
    Most kapott nálam egy nagy piros pontot az apple, aszem mégis csak bepróbálok majd egy új iphone 3g ősszel, azt ha lesz bolt, meg szerviz normális egy macbookot is, addig elvagyok a vistás acerrel meg a symbiános szétkopó nokiával :D
    Vagy csak simán az istenek vigyáztak rád?  :D
- id: 1465
  author: SeSam
  date: '2008-07-18 14:32:56 +0200'
  date_gmt: '2008-07-18 05:32:56 +0200'
  content: Nekem is eszembe jutott, de minden alkatrész sorozatszámát adatbázisban
    tárolják, úgyhogy körülbelül 2 másodperc alatt jönnének rá, ha a rossz vinyómat
    próbálnám garanciálisan cseréltetni. :)
- id: 1466
  author: Depner
  date: '2008-07-18 17:05:05 +0200'
  date_gmt: '2008-07-18 08:05:05 +0200'
  content: Na, zsír! :) Ezért mondtam, hogy teljesen meg kell várni amíg kiszárad
    a cucc.  Attól, hogy úgy néz ki, még nem biztos, hogy teljesen csontszáraz. A
    mindenféle rászáradt cukros löttyök jelenléte pedig biztos üzemzavar, mert úgy
    vezet, mint állat. Egyébként a nem teljesen kiszáradás különösen nagyfesz. cuccoknál
    érdekes. Megrázó élmény nem teljesen kiszáradt Nixie-csöves kijelző nyákját megfogni
    a nagymosás után. Pedig csak párszáz volt anódfesz. van rajta. Ám sokkal érdekesebb
    egy csöves HF végfok feltöltött ruszki kondijának  a házát (!) csipesszel megfogni.
    Mert az Orosz valamiért úgy gondolta, hogy a külső házra is biztos, ami biztos
    alapon ráköti a fegyverzetet. Akkor kaptam 900 V-ot. Kellemes volt. :) Mondjuk
    előző melóhelyen a 4000 V kisfeszültségnek számított, a 3000 A meg csak úgy volt.
    Addig még nem láttam nagyujjnyi vastag kábelt 10 cm-t ugrani pusztán attól, mert
    áram alá lett helyezve... :)
- id: 1467
  author: Youkai
  date: '2008-07-18 20:54:39 +0200'
  date_gmt: '2008-07-18 11:54:39 +0200'
  content: |-
    Depner hol melóztál te, Pakson ? O_O

    Amúgy azt hittem, hogy nem az apple-től vetted a vinyót, hanem a sarki számtech boltban, hát így igen, kissé problémás a dolog....
- id: 1468
  author: Depner
  date: '2008-07-18 21:39:53 +0200'
  date_gmt: '2008-07-18 12:39:53 +0200'
  content: Erősáramú félvezetőket gyártó cégnél,  név szerint Infineon. A teszterek
    mentek ilyen paraméterekkel. A max.  ha jól emlékszem 20 kV illetve talán 5 kA.
- id: 1469
  author: SeSam
  date: '2008-07-18 21:47:41 +0200'
  date_gmt: '2008-07-18 12:47:41 +0200'
  content: |-
    Először nem értettem, hogy mire jó egy erősáramú félvezető. Aztán megnéztem az Infineon oldalát, és ott például olyasmik vannak, hogy szélerőműbe 6.5kV-os dióda... :D Nem semmi.

    Youkai: De, a sarki boltban vettem. A lényeg, hogy az új MacBook gyári vinyóját hiába cserélem ki a rossz régire, feltűnne nekik, hogy ki lett cserélve, és a garanciát nem az ő termékükön akarom érvényesíttetni.
- id: 1470
  author: Youkai
  date: '2008-07-18 22:38:31 +0200'
  date_gmt: '2008-07-18 13:38:31 +0200'
  content: |-
    Öööö, akkor valamit félre értetél/értünk, én azt mondtam, hogy a feketébe vett vinyódat vigyed vissza oda ahol vetted, gondolom én, s akkor tényleg van két géped :D
    Bár, ha folyik belőle a grapefriut lé, akkor kissé gázos lesz a csere , de csak nem szedik már szét a behalt vinyót, ez azért csak a magyar boltok/nagykerek sajátossága, hogy garancia az van, de ha behalt valami, akkor nincs.
    Amúgy Iphone 3G őrület felétek gondolom nincs, vagy tévedek, az eladások nem sok jót mondanak 88k db japánban...
- id: 1471
  author: SeSam
  date: '2008-07-19 20:04:15 +0200'
  date_gmt: '2008-07-19 11:04:15 +0200'
  content: |-
    Egy hónap gari volt a vinyóra mindössze, ami már rég lejárt. Amúgy teljesen legálisan lehet cserélni házilag a MacBookok vinyóit, nem garanciavesztő. Direkt úgy van megoldva, hogy memóriát és vinyót felhasználó is szerelhet.

    iPhone 3Gről kicsit fentebb. :)
---

Ugye írtam, hogy [leöntöttem a MacBookot (Boomer), és meghalt](http://sesam.hu/2008/06/29/rovidhirek). Nos az úgy kezdődött, hogy tesóm kijött látogatóba majd' három hétre...

...és az első este épp vacsoráztunk, amikor elhatároztam, hogy kinyitom az ablakot. [Little did I know](http://www.imdb.com/title/tt0420223) that this decision would start a series of events so unfortunate my worst nightmares couldn't come close. ([Irodalmi igényességgel írt blog.™](http://isolde.hu/archives/2008/05/15/Ne_bantsatok_a_feketerigot)) Szóval az volt, hogy az ablak előtt hevert tesóm bőröndje, és amikor a tolóajtóhoz furakodtam épp, a hátsómmal fellöktem az a literes papírdoboz grapefruit dzsúszt, amit közvetlenül a laptop mellé tettem alig egy perccel azelőtt. Pont a billentyűzet közepére borult az egész, és mire felocsúdtam a fele már rá is folyt a működő gépre.

Azonnal kikapcsoltam, kitéptem az akkut, és fejre fordítottam a rendszert, hogy kicsurogjon belőle a folyadék. (Mint utólag kiderült nem sok sikerrel.) Nagy szentségelés közepette szárítottuk egy kicsit, majd bekapcsoltam, és láss csodát, ment. Első gondolatom az volt, hogy az adatokat kellene biztonságba helyezni. El is kezdtem átmásolni a lényeget (zenék, fotók, dokumentumok, stb.) a linux gépre. A másolás azonban megszakadt, a gép pedig lefagyott. Ezután már a monitort be sem izzította, még később hiába próbálkoztam, csak a sleep LED kezdett pislákolni bekapcsoláskor.

Kerestem [guideot](http://www.ifixit.com/Guide/Mac/MacBook-Core-Duo/86), és szétszedtük a gépet. Meglepően egyszerű, körülbelül három fő egységből áll egy MacBook: a billentyűzet, alatta a Logic Board (rajta processzor, memóriák, HDD, stb.) és a keret/megjelenítő. Viszont csak a billentyűzetet körülbelül húsz apró csavar tartja. Nem egy hiperaktínak való feladat, nekem meg külön remegett a kezem, hogy most öltem meg egy százezreket erő technikát.

Nos, belül már fehérre száradt léfoltok fogadtak, többek között a vinyó körül is. Szerintem egyedül az mentette meg a merevlemezt, hogy a becsúsztatás érdekében egy kis lemezkeretbe van csavarozva, és ez felfogta az ital nagy részét. Kitörölgettük amit csak tudtunk, összeraktam, és már a LED sem égett. Így történt, hogy tesómmal az egyik első utunk Oszakába vezetett másnap az Apple Storeba.

Ott azt mondták, hogy ha be sem kapcsol, akkor a Logic Boardnak is baja esett, amit lehet ugyan cserélni, de egy új laptop árának közel 90%-ába kerülne, tehát nem túlságosan éri meg. Szóval RIP Boomer.

Otthon kipróbáltuk [Depner kommentje alapján](http://sesam.hu/2008/06/29/rovidhirek/#comment-11161) a mosást: ismét szétkaptam a rendszert, és **csapban, folyó víz alatt** kimostuk az alaplapot, és külön a memóriákat. (Szerencsére áramforrás nem volt rajta.) Két napig szárítottuk, de hiába kapcsolgattam ismét...

Namost mivel laptop nélkül nehezen funkcionálok, kénytelen-kelletlen rendeltem egy cseremodellt, a legkisebb fehéret. Ki is hozta két nap múlva a [kuroneko](http://www.yamato-hd.co.jp/english). Igazából semmiben sem különbözik az előzőtől, csak fehér házban lakik, és már Core 2 processzort tettek bele. Amit viszont felfedeztem, hogy a fekete modellek matt borításával szemben a fehérek fényes felületűek kívülről, körülbelül mint az új iPhone 3G háta. A keresztségben a gép a Snowflake nevet kapta.

Szerencsére a [Crucial memóriák](http://www.crucial.com) és a vinyó túlélték az úsztatást, így még újra sem kellett telepítenem semmit, egyszerűen csak beraktam őket az új házba, és nagyjából visszakaptam az előző rendszeremet. (Kíváncsi vagyok egy Windows hogy tolerálta volna mondjuk, ha kicserélnek alatta egy adag perifériát...)

Viszont mint azt negyedszázad élettapasztalta belém verte: a baj nem jár egyedül. Békésen WoWoztunk épp, amikor beakadt a rendszer, és a HDD furcsa kerregésbe fogott. Kicsit fellélegeztem, amikor visszaállt a rendes működés, viszont a gyors [fsck](http://en.wikipedia.org/wiki/Fsck) már betett a merevlemeznek: jött az oly rettegett katt-katt...katt-katt...

Kivételesen jól gondolkodtam viszont, és még az új gép megérkezte előtt rádugtam a régi vinyót az asztali installációra, és átpakoltam a lényegesebb adatokat. Ezért amikor visszaszereltem Snowflake eredeti Fujitsu winchesterét, csak vissza kellett másolni az adatokat a hálón. Ezúttal tehát nem [vesztettem el az összes zeném](http://sesam.hu/2007/10/11/black-thursday)...

Ja, és időközben profi MacBook szétszerelő lettem. Már lassan bekötött szemmel is kicsavarozom a billentyűzetet, a HDD/memória takarójáról nem is beszélve. [This is my MacBook](http://sesam.hu/2008/06/07/the-creed-of-a-roach-hunter)...

A slusszpoén a végére: most, két hét állás után bekapcsoltam az elázott feketét, és bevillant a sleep LED! Na, gondoltam, csak nem kiszáradt? Megnéztem mit jelez a villogó lámpa: hibás memória. Hja, hiszen nem is volt benne, úgyhogy megkapta Snowflake 2x512-jét, és az elhunyt vinyót. És behalás, a gép azután, hogy gyakorlatilag folyó vízben lett mosva, bebootolt, és kitette a villogó kérdőjeles mappaikont, ami a HDD hiányát jelzi. A Leopard install DVD-t is gond nélkül beolvasta. Egyszóval működik, csak egy új winchester kell bele.

Azért ha egy mód van rá a fentieket senki ne próbálja ki otthon. Elmesélve talán nem tűnik úgy, de lett egy pár ősz hajszálam a folyamat során.
