---
layout: post
title: snowdrops falling on my head
author:
  display_name: sesam
  login: sesam
  email: petersz@me.com
  url: http://sesam.hu
date: '2005-02-26 00:48:05 +0100'
date_gmt: '2005-02-25 15:48:05 +0100'
tags:
- Human Interest
comments: []
---

Történnek azért dolgok errefelé. Például az időjárás. Szerdán volt az utolsó tanítási napunk. Volt egy matekórám, aztán elmentem másodjára is interjú-próbára. Persze szörnyen sikerült, mert nem tanultam be azokat a válaszokat, amiket előző alkalommal Ogata Sensei-el írtunk. Az én nagyfokú affinitásom a spontaneitásra minduntalan falakba ütközik, és nehezen viselem. Nagy nehezen meggyőztem, hogy a hátra lévő rövid időben inkább önállóan készülök, és nem akarok még egyszer próbára menni. Azután befejeztem a mini-értekezésem és megpróbáltam olyan gyorsan és fájdalommentesen leadni Itaminak, amennyire csak tudtam, de nem ment. Még egyszer át akarta javítani, én meg kínomban mondtam, hogy de én mostmár ezt le akarom tudné, és nagy meglepetésemre békén hagyott.

Hm, az időjárásról akartam írni. Szóval ezen a szerdán gyönyörű idő volt. Legalább tizenöt fok, és hétágra sütött a nap. Rövidujjúban, és a Reebok-mellényemben mászkáltam egész nap. Ehhez képest csütörtök délután elhatároztam, hogy elmegyek a McDonaldsba. Az ajtón kilépve tapasztalom kellett, hogy esik. Hiába, az éhség nagy úr, elindultam ennek ellenére is. Útközben kiderült, hogy hó esik, nem eső, csak a földre érve elolvad. Odafelé még hagyján volt a dolog, de amíg ettem a szelíd havaseső hatalmas hóeséssé nőtte ki magát. Óriási pelyhekben sűrűn hullt a hó. Nem keleltt sok, hogy rám telepedjen, aztán megolvadjon, és lefagyassza a kezeim, lábaim. A kesztyű ellenére vörösek lettek a kezeim és fájtak, mire hazaértem. Jópofa ez a dolog, mre akklimatizálódnék egyfajta időhöz, már gyökeresen más van odakint. Finoman szólva is rapszodikus.

<http://www.4degreez.com/misc/personality_disorder_test.mv > Itt található egy érdekes személyiségzavar-teszt. Riasztó eredményre jutottam:

**Disorder** | **Rating**  
Paranoid: Very High  
Schizoid: High  
Schizotypal: High  
Antisocial: High  
Borderline: Moderate  
Histrionic: High  
Narcissistic: High  
Avoidant: High  
Dependent: Very High  
Obsessive-Compulsive: High

Két dolgot lehet tenni. Komolytalannak ítélni az egészet, mint a neten fellelhető hasonló típusú tesztek nagy részét, vagy bevonulni egy pszichoterápiás intézménybe esettanulmánynak. Persze a Száll a kakukk fészkére és a Girl, Interrupted óta tudjuk, hogy nem igazán húzható éles határvonal az ún. normális és pszichopata világ közé... Mindenesetre elgondolkodtató.
