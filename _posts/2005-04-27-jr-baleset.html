---
layout: post
status: publish
published: true
title: JR baleset
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 336
wordpress_url: http://www.sesam.hu.php5-19.dfw1-2.websitetestlink.com/?p=336
date: '2005-04-27 10:39:57 +0200'
date_gmt: '2005-04-27 01:39:57 +0200'
tags:
- Japan
comments: []
---
<p>teljesen meglepődtem, amikor anya felhavott telefonon, hogy nem voltam-e a vonatbalesetben. Elsősorban azt nem értettem, hogyha ott a <a href="http://www.skype.com">Skype</a>, akkor minek hívnak rendes telefonon. A helyzet jól mutatja, mennyire vagyok jól értesült a japán eseményekben - sőt, az otthoniakban is. Kb semmiről sem tudok, mert nem nézek TV-t. Mindenesetre a hatvanas évek óta  alegnagyobb japán vonatbaleset pont Osaka és Kobe között történt. 25-én, hétfőn egy JR (Japan Railways) vonat a Fukuchiyama vonalon Amagasaki mellett a kanyarban ledőlt a sinekről és belerohant egy házba. Az első kocsit szó szerint bepréselte a ház alá, a második körbecsavarodott az épületen a haramdik és a negyedik pedig összetorlódott a sínek mellett. Minden 9.16-kor a reggeli csúcs végén, úgyhogy a vonat tömve volt emberekkel. Jelenleg 89 halálos áldozatnál tartanak, de még folyik a keresés, a sérültek száma 400 felett van.</p>
<p>Japánórán ma bejött a tanár és közölte, hogy erről a balesetről fogunk beszélgetni. Felvett a TV-ből egy híradást és azt néztük. De előtte elmesélte, hogy ő pont ezen a vonalon lakik. Hétfőn reggel munkába indult - ilyenkor az Oszakai Egyetemen tanít- és pont a balesetet szenvedett vonat előtti vonatra szállt fel! Ha egy kicsit elkésik, akkor már csak a szerencsétlenül járt szerelvényt éri el...</p>
<p>Japán majdnem teljesen a vasúti rendszerétől függ. Nem szabályos otthoni értelemben vett vasútnak kell elképzelni, hanem inkább a HÉV és a MÁV keresztezésének. Az egész országot keresztül-kasul hálózzák a vasutak. Ezeken motorvonatok közlekednek, amelyeknek több fajtája is létezik, attól függően, hogy minden állomáson megálló vonatról vagy épp nagyobb állomásokat összekötő gyorsról vagy expresszről van-e szó. Mindezek a vonalak nem egy társaság kezében vannak, hanem a felszabdlat és provatizált JR valamint körülbelül kétszáz magántársaság birtokolja őket. Például Osaka és Kobe között háromféle vonattal is lehet közlekedni. A lassú, de olcsó Hanshinnel, a gyorsabb de drágább Hankyuval, és a leggyorsabbnak mondott, viszont drága JR-ral. (Nekem Hankyu-s bérletem van.)</p>
<p>A vezetők hatalmas streszsnek vannak kitéve, ugyanis a vonatok nem késhetnek. Japánnak van a világon az egyik legbiztonságosabbnak és legszervezettebbnek mondott vasúthálózata. A vezetők könnyen elveszíthetik az állásukat, ha a gondjaikra bízott vonat késik. A hétfői baleset vezetője egy 23 éves fiatal srác volt, aki túlszaladt az előző állomáson, és vissza kellett tolatnia. Ezt kompenzálandó az ívben megengedett 70km/h sebesség helyett 130km/h-val száguldott a vonattal. A TV műsorban a meghívott szakértő szerint ez magában nem biztos, hogy elég lett volna ahhoz, hogy megboruljon a vonat. Az sem lehetett gond, hogy a szerelvény tömve volt emberekkel. Legújabb vélemények szerint a vágány rossz állapota és az a tény, hogy a sineken kövek voltak játszhatott közre a szerencsétlenségben.</p>
<p>Amúgy a vonatokat felszerelik úgynevezett ATS-el, vagyis <i>Automatic Train Stop</i> rendszerrel. Ez érzékeli, ha a vonat a megengedettnél gyorsabban megy, és automatikusan korlátozza a sebességet, megelőzve ezzel az esetleges balesetet. A szerencsétlenül járt vonatba idén júniusban szereltek volna ilyet...</p>
