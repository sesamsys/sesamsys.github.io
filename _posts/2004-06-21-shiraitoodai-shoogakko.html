---
layout: post
status: publish
published: true
title: Shiraitoodai Shoogakko
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 35
wordpress_url: http://www.sesam.hu.php5-19.dfw1-2.websitetestlink.com/?p=35
date: '2004-06-21 10:33:13 +0200'
date_gmt: '2004-06-21 01:33:13 +0200'
tags:
- Japan
comments: []
---
<p>Pénteken Multicultural Communicaton óra keretében iskolát látogattunk, nevezetesen a  <b>Shiraitoodai Shoogakko</b> iskolába mentünk. Japánban a kötelező oktatás 12 éves. 6 évig <i>shoogakko</i>-ba járnak, ez körülbelül az általános iskolának felel meg. Utána következik a <i>chuugakko</i>, 3 éves. Junior high school-nak is hívják. Ezutan <i>kootoogakko</i> jön, szintén 3 évig, High School-nak megfelelően. </p>
<p>Mi a <i>shoogakko</i> "végzős" hatodikosaival találkoztunk, 11-12 évesek voltak. A tornateremben fogadtak szépen sorban ülve, zenével. A kölcsönös köszöntés után énekeltek. Nagyon mulatságos volt, egy a földből alig kilátszó japán kisfiú szépen odasétált egy sámlihoz, és vérprofi módon vezényelni kezdett. Az egész produkciójukról elmondható, hogy profin volt kivitelezve.</p>
<p>Néhány gyerek sárga, tradicionálisnak ható ruhában volt, ezután megtudtuk, miért. A pódiumon álló nagy dobokhoz voltak öltözve. Ilyen dobokat használtak a buddhista papok a fuchui fesztiválon, néhány a régebbi képeken is látszik. A gyerkőcök egy olyan földrengető, hihetetlen zenét csináltak, hogy mindenkinek leesett az álla. Félelmetes volt, gyönyörű ritmus, dübörgő basszus.</p>
<p>Az előadások után beszélgettünk a srácokkal. Hát mindenkinek javaslom, hogy próbáljon meg megérteni egy megilletődötten az orra alá dörmögő 11 éves japán kisfiút... Bár meg kell jegyeznem, hogy ezek a gyerekek az idősebb társaikhoz képest kifejezetten nyitottak, közlékenyek és sokkal kevésbé szégyenlősek. Ebben az iskolában még sokkal vidámabb a légkör, mint az utána következő, sokkal fegyelmezettebb, rigorózusabb high school-okban. Mindegyikük 2 másodperc alatt megtalálta a térképén Magyarországot, felismerték a zászlómat és angolul is tudtak egy keveset. Kifejezetten aranyosak voltak.</p>
<p>A tanárok, akik felügyelték az eseményt, nem szűntek meg mosolyogni. Türelmesek voltak, kedvesen bántak a gyerekekkel. Nyoma sem volt rajtuk az otthoni túlhajszoltságnak, feszültségnek.</p>
