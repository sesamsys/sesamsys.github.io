---
layout: post
title: Karlstad
published: true
author:
  display_name: sesam
tags:
- Karlstad
- Sweden
- travel
- Värmland
- Vänern
---
A húsvéti hosszú hétvégén már el akartunk menni valahová, hiszen a megérkezés óta nem tettük ki a lábunkat Stockholm közigazgatási határain kívülre. A hazalátogatásra továbbra sem volt lehetőség, úgyhogy meglehetősen véletleszerűen Karlstadra esett a választás, mint országon belüli célpontra.

[Karlstad](https://en.wikipedia.org/wiki/Karlstad){:target="_blank"} [Värmland megye](https://en.wikipedia.org/wiki/Värmland_County){:target="_blank"} fővárosa, Svédország legnagyobb tavának, a Vänernnek a partján fekszik, és a jelképe egy vigyori nap, mivel állítólag az egyik legnapsütöttebb települése az országnak. A város egyik nevezetessége egy helyi pincérlány szobra, aki a legenda szerint mindig mosolygós természete miatt a karlstadi nap (*Sola i Karlstad*) becenevet kapta.

Közvetlenül a hotel mellett a boltba menet csapott meg a markáns kávéillat. Mint kiderült, a [Löfbergs](https://www.lofbergs.se){:target="_blank"} kávénak, amit anno az ideiglenes lakásban vettünk főzni, itt van a főhadiszállása és az egyik pörkölőüzeme. Az első este még működött is, és mivel az egész épület üvegfalú, lehetett nézni, ahogy közlekednek a csomag kavék a futószalagon. Sajnos az ünnepekre leállt a gyártás, így nem tudtuk tüzetesebben megnézni.

<figure><img src="{{ 'assets/images/2021/April/löfbergs.jpeg' | relative_url }}" alt="Inre hamn, Karlstad"><figcaption>Löfbergs pörkölő éjszaka</figcaption></figure>

A várost Svédország leghosszabb folyója, a Klarälven szeli át. A rengeteg hídja közül a legmenőbb a XVIII. századi Östra bron, vagyis a régi kőhíd (gamla stenbron). Esténként szivárványszínű kivilágítást kap.

<figure><img src="{{ 'assets/images/2021/April/gamla_stenbron.jpeg' | relative_url }}" alt="Gamla Stenbron"><figcaption>Gamla stenbron</figcaption></figure>

Sétatávra a belvárostól található a [Mariebergsskogen](https://www.mariebergsskogen.se){:target="_blank"}, egy elég nagy városi park. Az erdős terület közepén egy félig skanzen félig állatkert üzemel [(Djurparken Lillskogen)](https://www.mariebergsskogen.se/gora/lillskogen/){:target="_blank"}. A leírások alapján a tradícionális (középkori) svéd háziállatokat mutatják be; voltak kecskék, nyulak, pónik, és a kedvenceim, a malacok. Ez utóbbiak félig vadon éltek a falvak körül, és amikor kellett, levadásztak egyet-egyet. Egyből az Argricola fekete disznói jutottak eszembe róluk.

<figure><img src="{{ 'assets/images/2021/April/mariebergsskogen.jpeg' | relative_url }}" alt="Mariebergsskogen bejárat, werk"><figcaption>Mariebergsskogen bejárat, werk</figcaption></figure>

<figure><img src="{{ 'assets/images/2021/April/malac.jpeg' | relative_url }}" alt="félvad malac"><figcaption>Félvad malacok az állatkertben</figcaption></figure>

A park déli csücskénél a mocsaras rész vízimadarak költőhelye. Magaslesről is lehet őket nézni, illetve van egy kávézó/kiállítóterem a vízparton [(Naturum Värmland)](https://www.mariebergsskogen.se/naturum-varmland/){:target="_blank"}, ami sajnos szintén zárva volt ezúttal.

<figure><img src="{{ 'assets/images/2021/April/swamp.jpeg' | relative_url }}" alt="út a mocsáron át"><figcaption>Út a mocsáron át</figcaption></figure>

Délután megpróbáltunk elsétálni az [Alsters herrgård](https://karlstad.se/Alsters-herrgard/){:target="_blank"} felé, de útközben egy hídépítés miatt jó nagyot kellett volna kerülni, úgyhogy inkább visszafordultunk, mielőtt ránk sötétedik. Nyitva ez sem volt amúgy, így csak kívülről láthattuk volna [Gustaf Fröding](https://en.wikipedia.org/wiki/Gustaf_Fröding){:target="_blank"} író, költő szülőhelyét.

Karlstad még arról híres, hogy 1905 szeptemberében itt találkozott a svéd és a norvég delegáció, hogy megtárgyalják a svéd-norvég perszonálúnió felbontását. A háborút sikerült elkerülni, Norvégia békés úton lett független ország.

<figure><img src="{{ 'assets/images/2021/April/peace_monument.jpeg' | relative_url }}" alt="békeemlékmű"><figcaption>Norvégia és Svédország békés szétbomlásának 50. évfordulójára állított szobor a főtéren</figcaption></figure>

Mivel a városban ezzel javarészt kimerítettnek ítéltük a látnivalókat, túrát kerestünk. Szintén dél felé találtunk egy útvonalat Hammarön, amről később kiderült, hogy már egy másik község (kommun) része. Távolsági busszal lehetett megközelíteni, amitől erősen hasonlított a projekt egy kéktúra szakaszra. A közel tíz kilométeres körútról később kiderült, hogy egy helyi szabadidőközpont, a [Kilenegården](https://www.hammaro.se/Uppleva--gora/idrott-motion-och-friluftsliv/Friluftsliv/Kilenegarden/){:target="_blank"}, tartja fenn.

<figure><img src="{{ 'assets/images/2021/April/hammarö.jpeg' | relative_url }}" alt="Hammarö túraútvonal"><figcaption>A zöld rombusz túraútvonal Hammarön</figcaption></figure>

<figure><img src="{{ 'assets/images/2021/April/lunch.jpeg' | relative_url }}" alt="ebédszünet"><figcaption>Ebédszünet</figcaption></figure>

Ezek a szabadidőközpontok elterjedtek lehetnek, mert a másnapi séta útvonala is ilyenhez köthető, ez volt a [Skutbergets motionscentral](https://karlstad.se/Jamfor/enhet/?unit=115b07dece574c388428e6639385ce65){:target="_blank"}. Erre a városi busz járt, úgyhogy az összes szóba jöhető tömegközlekedési formát kipróbáltuk. Nyáron nagyon menő lehet a hely, mert egy hatalmas kemping fekszik a tóparton sátorhelyekkel, lakókocsikkal és bérelhető házakkal: tiszta Balaton. Az erdő meg kísértetiesen úgy nézett ki, mintha telepített lenne, annyira szabályosan álltak a fák. Az állatvilágot egy nyúl képviselte, aki szembejött az egyik kanyarban, láthatóan meglepődött, majd sarkon fordult.

<figure><img src="{{ 'assets/images/2021/April/vänern.jpeg' | relative_url }}" alt="A  Vänern tó"><figcaption>A Vänern tó</figcaption></figure>

<figure><img src="{{ 'assets/images/2021/April/skutberget.jpeg' | relative_url }}" alt="Skutberget sűrű sötét erdeje"><figcaption>Skutberget sűrű sötét erdeje</figcaption></figure>