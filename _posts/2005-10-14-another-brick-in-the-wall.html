---
layout: post
status: publish
published: true
title: Another Brick in the Wall
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 420
wordpress_url: http://www.sesam.hu.php5-19.dfw1-2.websitetestlink.com/?p=420
date: '2005-10-14 20:14:58 +0200'
date_gmt: '2005-10-14 11:14:58 +0200'
tags:
- Human Interest
comments: []
---
<p>Szülői kérésre, órarendbemutatás következik:</p>
<p><b>Hétfő</b><br />
1) <i>English Reading</i> (Kénytelen vagyok felvenni, mert az összes japánóra, amire kicserélhetném második idősáv. Amint az lentebb látható, egy szabad második órám sincs, csak pénteken, akkor meg japán nincs... Egyszer már voltam órán, meg tizenöt perc alatt elolvastam a kiadott anyagot. Elég unalmasnak ígérkezik.)<br />
2) <i>Alkotmányjog</i> (A könyv hozzá - legalábbis az eleje - egészen rendben van, de az órán rendszeresen arra eszmélek, hogy már megint lila gőzöm sincs, hogy miről van szó.)<br />
3) <i>Bevezetés a társadalomtudományokba</i> (Valami nagyon alapozó óra, a <i>sempai</i>-ok szerint elég könnyű a vizsga...)<br />
5) <i>Bevezetés az informatikába</i> (*köhh* Ugyebár megbuktattak. /A tanár hibája! :P / Egyel többet hiányoztam, mint lehetett volna. Nesze nekem, megkaptam ötödik órában.)</p>
<p><b>Kedd</b><br />
1) <i>Modern diplomácia</i> (Körülbelül, mint Kissinger Diplomáciája. Ezt az órát legalább értem, mert olyan dolgokról van benne szó, amiket törifakton belém vertek.)<br />
2) <i>Társadalomfilozófia</i> (Nemszeretem-<i>kyouyougenronkamoku</i> /Ilyen alapozó-izé./ Ez alá a cím alá mindenfélét be lehet nyomni, legutóbb Japán népességváltozásáról beszéltünk. A tanár teljesen jó fejnek tűnt, aztán elrontotta az egészet azzal, hogy megkérdezte, amerikai vagyok-e. Aki-nem-japán-az-amerikai.&trade; Ez egy ilyen ország.)<br />
3) <i>Politikai folyamatok</i> (Szóljon bárki, aki a <i>seijikateiron</i> helyes magyar megfelelőjét tudja. Döntéshozatal mikéntje, választások, ilyesmik. A tanár óra előtt a napilapokból szemezget, ami nagyon dicsérendő, meg biztos érdekes is...lenne...)<br />
4) <i>Német II/A</i></p>
<p><b>Szerda</b><br />
1) <i>Statisztika</i> (Mardelkutya-kacagás!)<br />
2) <i>Alkotmányjog</i></p>
<p><b>Csütörtök</b><br />
2) <i>Gazdaságtörténet</i> (Többnyire Japán gazdaságtörténet. Eddig. Azt hiszem.)<br />
4) <i>Modern diplomácia</i><br />
5) <i>Elsőéves szeminárium</i> (Fantáziadúsan van elnevezve... Rémálom olvasmányok, előadás és beadandó dolgozatok, de legalább nincs vizsga.)</p>
<p><b>Péntek</b><br />
1) <i>Politikai folyamatok</i><br />
3) <i>Német II/B</i> (Az előző két órán a <a href="http://www.imdb.com/title/tt0155722">Gloomy Sunday - Ein Lied von Liebe und Tod</a> (Szomorú Vasárnap) című filmet néztük. Magyar-német kooprudukció, de végig mindenki németül beszél. Meglehetősen érdekes volt - meglepő mennyit értek még mindig németül. Plusz benne volt a Közgáz kivilágított épülete, meg sok apróság otthonról.)</p>
<p>Aki kevesli a fenti listát, jelzem, hogy az órák kilencven percesek, így az ötödik például fél hétkor ér véget. (Ennék meg a vaddisznók aki kitalálta.) Szóval nem kevés, 26 kredit. A duplaórák négy kreditesek - meglepően sok van belőlük. Így ugye nagyobb a tét a vizsgán is. Örömteli dolog viszont, hogy végre valami nemzetközi dologról szóló órám is van, nem csak natúr jog és/vagy alapozó tárgyak.</p>
