---
layout: post
status: publish
published: true
title: Nike Flyknit Lunar One+
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 3683
wordpress_url: http://sesam.hu/?p=3683
date: '2013-03-24 18:34:23 +0100'
date_gmt: '2013-03-24 17:34:23 +0100'
tags:
- Nike+
- running
- shoes
- flyknit
- customer service
comments:
- id: 10672
  author: Youkai
  author_email: youkai@t-online.hu
  author_url: http://youkai.wordpress.com/
  date: '2013-03-24 19:39:21 +0100'
  date_gmt: '2013-03-24 18:39:21 +0100'
  content: "Mindig meg akartam kérdezni, de ezekben a reklámokban általában zokni
    nélkül futnak az emberkék, s elégé ki van bélelve nem gondolod, hogy ezeket is
    zokni nélküli futásra tervezték ? Ok, mondjuk a mi klímánkon ez nem túlzottan
    kivitelezhető az év 12 hónapjában. Amúgy meg megpróbálnék a helyedben egy vékonyabb
    zoknit, vagy ha kényelmes egy fél számmal nagyobb cipőt.\r\n Az én sportcipőim,
    is mindig kb. ugyanott pusztulnak meg, vagy a talpuk kopik meg a lábközépcsontoknál
    vagy kívül az anyag szakad szét szintén itt, vagy ezek kombinációja, nem is értem.
    Bármilyen cipőnél most már ott tartok, hogy olcsó túracipőt veszek az legalább
    kibírja 5-6 hónapig a Nike, Adidas nekem 3 hónap után kuka :( A Columbia túracipő
    bírta 6 hónapig de aranyárban vannak. Még gondolkozok egy CAT munkavédelmi cipőn
    is. Azokban mondjuk van anyag, meg fémbetét is .Lehet, hogy Kecskeméten több a
    kátyú :P"
- id: 10673
  author: SeSam
  author_email: petersz@me.com
  author_url: http://sesam.hu
  date: '2013-03-24 20:42:03 +0100'
  date_gmt: '2013-03-24 19:42:03 +0100'
  content: 'Szerintem nem zokni nélkül futnak, hanem bokazokniban, és nem látszik.
    Én általában valamilyen sportzokniban tolom, amit szintén kifejezetten futásra
    terveztek: nem gyűrődik. De amúgy jó tipp, egyszer kipróbálom majd mezítlábasan,
    amikor nem jegesmedvék grasszálnak odakint a hóviharban.'
---
<p>Úgy száz kilométerrel korábbi a sztori, de megint új futócipőm van, a <a href="http://www.flickr.com/photos/sesamsys/8303857794/in/photostream">Lunarglide+ 4</a> ugyanis a korábbi cipőim sorsára jutott igen hamar, azaz kilyukadt az orra. Mint a mellékelt képen látható eddig az összes cipőm ugyanott adta meg magát, a jobb nagylábujjamnál. Az első kék viszonylag sokáig kitartott, köszönhetően gondolom annak, hogy tartósabbnak tűnő kifordított bőrből készült, és nem voltak kitágítható szellőzőlyukak az orrán nagy számban, meg az elején nem is futottam annyit. A második fehér már hamarabb tönkrement, amiért szerintem nagy részben a gyöngyvászon okolható. (A miheztartás végett azért ezekben a lábbelikben jócskán 1500 km feletti távok vannak.)</p>
<p><a href="http://sesam.hu/wp-content/uploads/2013/03/2013-03-24-17.22.30.jpg"><img class="alignnone size-large wp-image-3684" alt="old shoes" src="http://sesam.hu/wp-content/uploads/2013/03/2013-03-24-17.22.30-768x1024.jpg" width="625" height="833" /></a></p>
<p>Őszintén szólva nem tudom, miért pont így használódnak el a cipőim. Egy ideje nagyon figyelek, hogy véletlenül se legyen túl nagy körmöm, és a zoknikat is azonnal cserélem, ha tönkremennek. Lehet, hogy <em>rosszul tartom</em> a nagylábujjam?</p>
<p>Mindenesetre a fekete Lunarglide+ 4 pont ugyanígy lyukadt ki körülbelül három hónap, és több mint 400 kilométer után, csak épp nem a jobb, hanem a bal lábamon. Egy futócipő esetén azért ez nem egy túl extrém felhasználás, így nem voltam túlzottan elégedett. Volt rá viszont hat hónap garancia, úgyhogy visszavittem <a href="http://www.facebook.com/nikewestend">a Westendben lévő Nike márkaboltba</a>, ahol gyakorlatilag szó nélkül felajánlották, hogy levásárolhatom az árát, vagy ideadják vásárlási utalványban. Cipő márpedig kellett, így lett kétezer Forint ráfizetéssel vadonat új Flyknit One+-om:</p>
<p><a title="Why? Because it's red by sesamsys, on Flickr" href="http://www.flickr.com/photos/sesamsys/8523376467/"><img alt="Why? Because it's red" src="http://farm9.staticflickr.com/8238/8523376467_98d9e2d4c2_z.jpg" width="640" /></a></p>
<p>Ehhez most nagy reményeket fűzök, hiszen a felső része szőtt <a href="http://www.youtube.com/watch?v=JUdNeFh2SDo">Flyknit technológiával</a> készült, és meglehetősen lyukadásállónak néz ki. A tavalyi olimpiáról is ismerős lehet első neonzöld / élénknarancs Flyknit cipőktől eltérően a Lunar One+ a Lunarglide sorozat Lunarlon talpát kapta meg, így a csillapítással sincs gond, a keményebb és puhább szivacs kombinációja megvédi a lábat aszfalton is. Amúgy súlya szinte nincs is a cipőnek, olyan, mintha egy vastagabb zoknit húznék fel. Árban is kevésbé elszállt, mint az első generációs Flyknit, úgyhogy jó szívvel ajánlom mindenkinek, aki sokat fut.</p>
