---
layout: post
status: publish
published: true
title: Nyúlcipőbolt Budai Trail L
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 4750
wordpress_url: http://sesam.hu/?p=4750
date: '2017-12-16 23:16:27 +0100'
date_gmt: '2017-12-16 22:16:27 +0100'
tags:
- race
- running
- Sport
- trail
- trail running
- Budai-hegység
comments: []
---
<p>Az év utolsó versenye nem egészen úgy alakult, ahogy elterveztem.</p>
<blockquote><p><i>“Aki keménykedni próbál, a Börzsönyt választja holnap, aki gyorsnak érzi magát, vasárnap versenyzik a B-T-n.”</i><br />
— Lőrincz Olivér</p></blockquote>
<p>Valóban egészen más ez az útvonal a Budai-hegyekben, mint a <a href="/2017/07/19/nyulcipobolt-borzsony-trail-l/">Börzsöny</a> vagy a <a href="/2017/11/28/okofutas-naszaly-trail-m/">Naszály</a> vad kaptatói. Ehelyett inkább az volt a jellemző, hogy aljasan lankás emelkedők követték egymást, amik jó hosszú ideig tartottak. Tényleg lehetett csapatni, ha valaki bírja.</p>
<p>A start után próbáltam lépést tartani az első harmaddal, akik talán kicsit túl gyorsak voltak nekem, de a pulzussal nem volt gond. Reggel még inkább lefagyasztott volt a talaj, ahogy emelkedtünk, egyre több hóval. Az első emelkedőket még meg is futottam rendesen.</p>
<p>Azután 6km körül már a lefelé zúzáskor csúsztam egyet a jégen, elgáncsoltam magam, és kicsit ráestem a vállamra (ráadásul a végén, amikor már nem is lejtett nagyon). Ez egyrészt felbosszantott, illetve közben lehagytak azok, akiket már a korábbi versenyekről ismertem, hogy hasonló tempókat megyek velük. Kellett egy kis idő, amíg ezt sikerült megemészteni, és visszakerülni abba a mentális állapotba, hogy alapvetően jó ez, élvezni sem ártana közben.</p>
<p>Közben folyamatosan vetkőztem: előbb kesztyűt tettem zsebre, majd elhagytam a sálat és a sapkát is. Utóbbiakat a vállam kicsit kitekerve sikerült úgy begyömöszölni hátra a zsákba, hogy nem kellett levenni.</p>
<p>[caption id="attachment_4751" align="alignnone"]<img class="alignnone size-full wp-image-4751" src="http://sesam.hu/wp-content/uploads/2017/12/25300034_1603737559708998_8687377003121311371_o.jpg" alt="25300034_1603737559708998_8687377003121311371_o" /> A Nagy-Szénáson eléggé fújt a hideg szél, jó szolgálatot tett a kapucni[/caption]</p>
<p>Annyi előnye volt a pusztulásnak, hogy elengedtem a versenyzést, ha úgy volt, nem szégyelltem belesétálni az enyhébb emelkedőkbe is. A Nagy-Szénásról lefelé már egészen elfogadható tempó sikerült. Az is tetszett, hogy a puha pohár, amit még a rajt előtt vettem hirtelen felindulásból, mennyire hasznos a frissítőponton, ti. hogy nem a soft flaskot kell kiműteni és pohárként használni. Sok időt lehet ilyesmivel is spórolni.</p>
<p>Még nyáron a melegben bejártuk az M táv útvonalát, úgyhogy kicsit meglepődtem, hogy az L elkerüli a kilátót. A táv második felében igazából jól elvoltam a futással, kicsit kevesebb futóval találkoztam, a körülöttem lévőkkel meg nagyjából egy tempót mentünk.</p>
<p>Az utolsó frissítőponton még kértem egy kulacsnyi vizet, ami utólag teljesen fölösleges volt, nem is ittam belőle, és bőven elég lett volna a meglévő folyadékom. Csak az idő ment vele.</p>
<p>[caption id="attachment_media-137" align="alignnone"]<img class="alignnone size-full wp-image-4752" src="http://sesam.hu/wp-content/uploads/2017/12/25182101_1603653356384085_476544888078002879_o.jpg" alt="25182101_1603653356384085_476544888078002879_o.jpg" /> Nem egészen tudom, itt mi történt a hajammal &#x1f602;[/caption]</p>
<p>Két kellemetlenebb rész maradt hátra. A végeláthatatlan és emelkedős erdészeti út már az M táv része is volt, így az nem lepett meg. A végén viszont, mikor lejöttünk a hegyről a reggel még fagyott föld helyett egy óriási dagonya várt Telki határában. A nap felolvasztotta, az S és M távosok pedig jól megdagasztották nekünk. Pedig addig egészen szépen tisztán sikerült tartani a cipőt…</p>
<p>Ekkorra már elkezdett görcsölni a jobb vádlim is, gondolom a jégen, sárban csúszkálás miatt. Itt többen is utolértek, és már a faluban az aszfalton sem ment annyira a célba sprintelés, ahogy azt szerettem volna.</p>
<p>Az utolsó öt kilométeren már úgy számoltam, elfelejthetem a három órán belüli teljesítést, ehhez képest 2:56:35 lett (férfi 81/148, összetett 99/208). Talán gyengülés a <a href="/2017/10/24/nyulcipobolt-matra-trail-l/">Mátrához</a> vagy a Naszályhoz képest, de itt legalább szép egyenletes volt a pulzusom, és kevésbé is néztem ki szarul utána. &#x1f605;</p>
