---
layout: post
title: Dropbox
author:
  display_name: sesam
  login: sesam
  email: petersz@me.com
  url: http://sesam.hu
date: '2010-11-22 20:02:16 +0100'
date_gmt: '2010-11-22 19:02:16 +0100'
tags:
- download
- Dropbox
- free
- love
- storage
- Tech &amp; Gizmos
comments: []
---

2GB ingyen tárhely, fileszinkronizáló kliens Windowsra, OS X-re, és Linuxra, okostelefon-alkalmazások, valamint webes elérés bárhonnan: ez a [Dropbox](http://www.dropbox.com/referrals/NTgzNzc1OTk?src=7).

A szolgáltatás hasznossága szerintem megkérdőjelezhetetlen. Egyszerű regisztráció után máris 2GB ingyen tárhelyhez lehet jutni, amelyet azután különféle akciók során még bővíteni is lehet. A használata roppant egyszerű: a kliensprogram telepítése után készül egy Dropbox könyvtár, amelybe fileokat dobálva azok rögtön feltöltődnek a Dropbox szervereire. Ha egy másik gépen is telepítésre kerül a kliens, a bejelentkezés után a két könyvtár tartalmát élő netkapcsolat érzékelése után azonnal szinkronizálja is a program. Mindezek mellett a tárhelyre feltöltött fileok a webes felületen keresztül is nézegethetőek, letölthetőek.

Én például a MacBook és az iMac között a dokumentumok könyvtár szinkronizálására használom. Testvérem az egyetemi előadásait vagy nyomtatandó anyagait pakolja a sajátjába, ami lényegesen elegánsabb, mintha például email csatolmányaként küldené el magának. Két vagy több Dropbox-felhasználó össze is állhat, és bizonyos könyvtárakat megoszthatnak egymás között, amelyek azután mindegyikük számítógépére szinkronizálódnak.

[![ilovedropbox](http://img.skitch.com/20101122-8eq54tuy4dx1p8tdktijnuqj3b.png)](http://www.dropbox.com/free)

Most minden Dropbox-tulajnak lehetősége van, hogy minimális energiabefektetéssel [768MB-al növelje a saját tárhelyét](http://www.dropbox.com/free). Twitter és Facebook integrációval, és saját "miért szeretem a Dropbox-ot" üzenet írásával most összesen ennyivel lehet megtoldani tárkapacitást.

Ha még nincs neked, [dobozolásra fel](http://www.dropbox.com/referrals/NTgzNzc1OTk?src=7)!
