---
layout: post
title: summer sunshine
author:
  display_name: sesam
  login: sesam
  email: petersz@me.com
  url: http://sesam.hu
date: '2005-06-18 10:42:28 +0200'
date_gmt: '2005-06-18 01:42:28 +0200'
tags:
- Japan
- Human Interest
comments: []
---

A jóslatom nem vált be. Reggel még lógott az eső lába, de hiába cipeltem az esernyőmet egész nap, és megbántam, hogy hosszú ujjú ingben mentem suliba. Délután már hétágra sütött a nap, és azóta is meleg van. 

Rendeztek egy bulit a jogi karon a külföldi diákoknak. Nem tudom, mennyire szokásos ez máshol - majd megkérdezem Siilen-t, ő számviteles - de nagyon jó kezdeményezésnek tartom. Az elit-étteremben voltunk, nem ám a diákok menzáján. Beszélgettem magyarul Tsukimura Senseiel, aki tudvalevőleg Magyarországon kutatott néhány évig. Ő az, akitől a tutoromat kaptam. Valamint Baba Senseiel is hosszal tárgyalást folytattunk félig angolul félig japánul a külföldi ösztöndíjakról. (Jópofa neve van, lovaspályát jelent.) Kérdezte, hogy mennyit értek meg az órájából... Végtére is nem baj, ha a tanároknak van valami fogalmuk arról milyen a külföldi diákok oldaláról az oktatás.

Ha valakit érdekel a japán szubkultúra egy ága, nézegesse a következő linket. Esztétikai élményt/sokkot is okozhat ízléstől függően: [Elegant Gothic Lolita](http://www.morbidoutlook.com/fashion/articles/2002_07_gothiclolita.html) Én is nemrég tudtam meg, hogy a jelenségnek ez a hivatalos elnevezése.

És ha már lányok, növelem egy kicsit a látogatottságot népszerű keresőszavakkal: [szex](http://www.chem.elte.hu/departments/magkem/nagys/other/szex.htm) :D Ennek szívesen elolvasnám az angol verzióját. A fordítás jónak tűnik.
