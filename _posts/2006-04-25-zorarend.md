---
layout: post
title: zórarend
author:
  display_name: sesam
  login: sesam
  email: petersz@me.com
  url: http://sesam.hu
date: '2006-04-25 23:17:04 +0200'
date_gmt: '2006-04-25 14:17:04 +0200'
tags:
- Human Interest
comments: []
---

Valahogy rendszeresen az történik, hogy elfoglalom magam mindenfélével napközben, vagy teljesen kikészít az egyetem, aztán nem blogolok. Pedig illene, hamár. Ugye.

Kezdetnek íme az órarendem:

**Hétfő**  
1) _Világ és irodalom_ (Igen, ilyen hülye neve van. Gyakorlatilag komolyzenével foglalkozunk, én sem értem mi szín alatt. Egyike az alapozó tárgyaknak, fejlesztendő a japánok - szerintem - alacsony ismeretét a nem-japán világról. Teljesen haszontalan óra.)  
4) _Nemzetközi kapcsolatok története_ (Tsukimura tartja, aki két évet az MTA-n kutatott. A Balkánnal foglalkozik, beszél szerbül, és tud magyarul köszönni. Ez az egyik legjobb óra eddig.)  
5) _Társadalomvizsgálat alapszeminárium_ (A teljesen értelmetlen név a fenti Tsukimura szemináriumát takarja, melynek témája a háború utáni rendezések változása a harmincéves háborútól napjainkig.)

**Kedd**  
1) _Mobilitás és világtörténelem_ (Az óra a Habsburgokról szól. Kiváló példája annak, hogy működnek az alapórák: van egy cím, és a tanár beszél a saját kutatásáról. Te bejársz látávnyosan unatkozni, aztán ha tetszik neki a fizimiskád, nem buktat meg.)  
3) _Büntetőjog_ (Büntetőjog-elmélet. Nem magolni kell, hanem gondolkodni. Rendkívül érdekes, de a vizsga állítólag nehéz...)

**Szerda**  
1) _Nemzetközi kapcsolatok története_  
2) _Természet és energia_ (Fizikai/földrajzi alaptárgy. Nyilván ez kell a jogi karon...)  
4) _Német jog_ (Kiváló óra, mert angolul van, és kivételesen felvehetik másodévesek is. Amúgy nem szokták engedni, mert a másodéves az nem tud angolul. Sidenote: a negyedéves sem, de mindegy.)

**Csütörtök**  
1) _Bevezetés a nemzetközi jogba_ (A tanár halál szigorú, rengeteg mindent akar megtanítani, ezért rohanunk, mint a shinkansen... de legalább szaktárgy. \o/ )  
3) _Mikroökonómia_ (Sajnos még kellenek más szakirányok alapozó tárgyai is.)  
4) _Nemzetközi újságírás_ (Felemás a dolog, mert az óra teljesen japánul van, amitől szerintem elveszti igazi értelmét, nade én lennék az utolsó ember, aki a helyi oktatási rendszerben logikát keresne. Mindig más előadó jön. Viszont nincs vizsga, ami ritka.)

**Péntek**  
2) _Büntetőjog_

Nos, ennyi. Hát nem csodálatos, hogy ismét a hét öt napjából, négyen van első órám? Persze lehetne rosszabb is, például öt. :evil:
