---
layout: post
status: publish
published: true
title: 24 óra
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 3077
wordpress_url: http://sesam.hu/?p=3077
date: '2011-10-18 15:34:44 +0200'
date_gmt: '2011-10-18 13:34:44 +0200'
tags:
- life
- work
- happy
- Human Interest
comments: []
---
<p>Mostanában az a helyzet, hogy képtelenség mindent belezsúfolni a rendelkezésre álló időbe. Úgyhogy átveszem <a href="http://brainoiz.blogspot.com/2011/10/tekergeti-kapcsolgatja-zorgeti.html">Brainoiz módszerét</a>:</p>
<blockquote><p>"Ha ez egy tisztességes blog lenne, a következő dolgokról írtam volna az utóbbi időben:"</p></blockquote>
<p>– a tény, hogy egyre kevésbé tudják megzavarni a nyugalmam olyan események, amelyekről korábban hosszú blogbejegyzésnyiket hisztiztem volna, például amikor egy nemrégi pénteken nem csak az eső kezdett el vigasztalanul zuhogni, de a biciklim is egy hátsó defekttel köszöntött a munkanap végén, pedig épp nagyon siettem valahová;</p>
<p>– azon sem tudtam magam szignifikánsan felbosszantani, hogy a MÁV csak az utolsó pillanatban a hangosbemondón keresztül értesítette az utazóközönséget, hogy más útvonalon megy a vonat, aminek a folyományaként szépen komótosan megkerültük az egész XIV. kerületet, hogy jó sokat késve végül befussunk a Keletibe;</p>
<p>– <a href="http://moly.hu/konyvek/toth-krisztina-hazaviszlek-jo">kaptam egy nagyon jó könyvet kölcsön</a>, aminek hatására egészen sokáig fent maradtam olvasni, hogy befejezzem, pedig ilyesmi már elég régen nem fordult elő, maximum World of Warcraft miatt, ami azért nem ugyanaz;</p>
<p>– a cégtől tragikus hirtelenséggel elment az időközben barátommá lett munkatársam, meglepetésszerűen extra projektekkel bombáznak, így aztán már nem igazán tudok negyed órát lecsípni a dologidőből sem, hogy ide írjak, valamint rengeteget kell magyaráznom az éppen betanuló újaknak, ami egyébként érdekes feladat, csak iszonyú fárasztó.</p>
