---
layout: post
title: Az üzengetésről
author:
  display_name: sesam
  login: sesam
  email: petersz@me.com
  url: http://sesam.hu
date: '2013-04-03 00:01:54 +0200'
date_gmt: '2013-04-02 22:01:54 +0200'
tags:
- Android
- chat
- Facebook
- OS X
- iOS
- iMessage
- Messenger
- Google Talk
- Tech &amp; Gizmos
comments:
- id: 10765
  author: KTamas
  date: '2013-04-05 08:21:45 +0200'
  date_gmt: '2013-04-05 06:21:45 +0200'
  content: "Nekem a barataim tobbsege talkon van, plane azok akikkel aktivan beszelek
    naponta (~10 ember), ezek kozul eleg sokrol tudom hogy nagyon nem szivesen valtana
    fb messengerre. Tovabb megyek, ket skype accountom van, mert par baratommal meg
    azon beszelgetek. Ezert mobilon sajnos ra vagyok kenyszeritve a kozepesen fos
    imo.im-re ami az egyetlen ami tud talkot ES skypeot is. (a beejive nem tud skypeot,
    inb4)\r\n\r\nAmugy en is tokre orulnek ha mindenki egy helyen lenne, de nem hiszem
    h ez egy egyhamar meg fog tortenni, bar kerdes hogy a google nemreg bejelentett
    uzenetatstrukturalasanak, aminek resze a talk is, mi lesz a vege."
- id: 10766
  author: KTamas
  date: '2013-04-05 08:22:37 +0200'
  date_gmt: '2013-04-05 06:22:37 +0200'
  content: "(azert ket skype, mert a masik a munka.)"
- id: 10767
  author: SeSam
  date: '2013-04-05 08:29:06 +0200'
  date_gmt: '2013-04-05 06:29:06 +0200'
  content: Na igen, a Skype nekem csak munka (illetve egy accountom van) és azt a
    mobilon én nem használom egyáltalán, így könnyebb.
---

Nem gondoltam volna, hogy ez lesz, de ma szépen lecseréltem a kezdőképernyőn a [Beejive](http://www.beejive.com/iphone) ikonját a [Facebook Messengerre](https://www.facebook.com/mobile/messenger). Egyszerűen az utóbbi időben mindenkivel ezt használom, be sem szoktam lépni GTalkra.

Tényleg benne van minden, ami egy üzenetküldőbe kell:

  * Asztali gépről és a két nagy mobil operációs rendszerről is elérhető
  * Lehet offline kontaktoknak is üzenni, kiváltja az SMSt
  * Szinkronizálja az előzményeket a készülékek között
  * Ha az egyik készülékeden fogadod az üzenetet, a többi abbahagyja az értesítők küldését



Az első ponton van mit fejleszteni, hiszen OS X alatt csak a weboldalon lehet beszélgetést folytatni. Logikus lett volna a Mountain Lion Facebook integrációjával a Messagesbe belehegeszteni a Facebook chatet is mondjuk, de ez nem történt meg. A bejegyzés kedvéért megnéztem, és nem Jabber, hanem MQTT protokollt használ, ami mondjuk nyílt forráskódú.

A Google Talk számomra legnagyobb problémája, hogy a legtöbb iOS-es implementációja elég gyászos. A Beejive-ot elviselhető volt használni, de az is bele tudott ragadni egy-egy szinkronizálásba néha. Androidon persze sokkal jobb a helyzet, de ez engem nem vigasztal. Valamint én nem is használom a GMail fiókomat, így nyitva sincs egész nap a böngészőben. Szerencsére az OS X Messages ezt kulturáltan megoldotta.

Az amúgy nekem nagyon bejövő iMessage-nek a fentihez hasonló baja, hogy Androidos vagy Windowsos kapcsolataimmal nem lehet használni.

A negyedik pontban felhozott készülékek közti váltást a Messenger viszonylag kecsesen oldja meg, fel tudom kapni a telefont ha épp elmegyek otthonról, és azon folytatni egy beszélgetést, ha úgy adódik. Ha hosszú ideig nincs kommunikáció, akkor az első üzenetnél megint együtt jelez a telefon és a gép, de utána már csak az, amin válaszoltam.

Az is jó dolog még, hogy látszik, ha a fogadó fél elolvasta az üzenetet, még ha így nehezebb is elbújni. Na meg ott van rajta minden kontakt alapból, nem kell azzal bohóckodni, hogy meghívót küld az ember, amit aztán vagy elfogadnak, vagy nem. Nekem szimpatikusabb ez. Ha valakivel nagyon nem akarok beszélni, akkor beteszem egy olyan csoportba, aminek fixen offline vagyok.

Mindenesetre most már csak anyát kell átszoktatni a Messengerre a KIK-ről, és kész. Emlékeztek még amúgy, amikor mindenki MSN-ezett?
