---
layout: post
title: Hol vegyünk Macet?
author:
  display_name: sesam
  login: sesam
  email: petersz@me.com
  url: http://sesam.hu
date: '2007-04-01 12:57:43 +0200'
date_gmt: '2007-04-01 03:57:43 +0200'
tags:
- Tech &amp; Gizmos
comments: []
---

Pusztán akadémikus kíváncsiságból megnéztem hol mibe kerül egy Mac. Az ugye közismert, hogy kis hazánkban nem éppen olcsóak az Apple termékei...

A tesztkonfiguráció az Apple online boltok alap 20" iMac-je volt:  
• 2.16GHz Intel Core 2 Duo  
• 1GB 667 DDR2 SDRAM - 2x512  
• 250GB Serial ATA Drive  
• ATI Radeon X1600/128MB VRAM  
• SuperDrive 8X (DVD+R DL/DVD±RW/CD-RW)  
• Apple billentyűzet és Mighty Mouse + Mac OS X  
• 20-inch széles LCD monitor  
• AirPort Extreme  
• Bluetooth 2.0 + EDR

[Apple Bolt (Magyarország)](http://store.apple.hu/IMC-Apple-Store/WebObjects/Asto.woa/2/wo/krCtOeZG8mLlbI6MTKd32g/2.7.1.8.0.0.1.2.1.0.1.7.1.0.1.1.0.1.2.1.0.1.7.1.5.1)  
340,099 HUF + 68,020 HUF ÁFA (20%) = **408,119 HUF**

[The Apple Store - U.K.](http://store.apple.com/Apple/WebObjects/ukstore.woa/6064041/wo/ZQ4zIgqlPkrP2FobB9B1Odyp5y3/2.?p=0)  
310,631 HUF + 54,362 HUF adó (18%) = **364,993 HUF**  
850.21 GBP + 148.79 GBP VAT (18%) = 999.00 GBP

[The Apple Store (Japan)](http://store.apple.com/0120-APPLE-1/WebObjects/japanstore.woa/6094020/wo/UU10OdBt5YWn22jPFZ12Fh3yQXx/4.?p=0)  
284,788 HUF + 14,239 HUF adó (5%) = **299,027 HUF**  
180,762 JPY + 9,038 JPY 消費税 (5%) = 189,800 JPY

[The Apple Store (U.S.)](http://store.apple.com/1-800-MY-APPLE/WebObjects/AppleStore.woa/6634003/wo/ss6hK9dUjKeC2z4RogA1W1aiLOj/2.?p=0)  
**278,297 HUF** *  
1.499 USD *

Nem semmi. Nálunk csupán 130,000 forinttal kerül többe ugyanaz az iMac mint Amerikában. Japán is kifejezetten olcsó, köszönhetően többek között a mindössze 5%-os forgalmi adónak. Otthon a helyzet katasztrofális... De az angol bolt áraiból látszik, hogy az EU egészében sokkal vadabban áraznak. Viszont Apple Store (olyan bolt amibe be is lehet menni, nem online) csak Nagy Britanniában van. A helyi online boltok pedig nyilvánvalóan nem szállítanak külföldre. Talán a legjobban akkor jár az ember, ha kiautózik Bécsbe és keres egy viszonteladót. Feltételezem, hogy a magyar online boltnál ha nem is jelentősen de olcsóbban talál Macet. A probléma a garancia érvényesítésével lehet. Ennek nem néztem utána, de gondolom EU-n belül csak igénybe vehető a garancia bárhol... még akkor is ha rémhírek terjengenek a magyar Apple garanciális szolgáltatásokról. Szóval még benzin- vagy vonatköltséggel együtt is olcsóbb egy iMac kint szerintem. Vámot nem kell fizetni. **

Az otthoni garancia mizéria (Csak a hülye vesz itthon Macintosht [1](http://index.hu/homar/index.php?title=csak_a_hulye_vesz_itthon_macintosht&more=1&c=1&tb=1&pb=1) [2](http://index.hu/homar/index.php?title=re_csak_a_hulye_vesz_itthon_macintosht_1&more=1&c=1&tb=1&pb=1)) gondolom abból ered, hogy az eladói mentalitás az egész országban finoman szólva is gyenge. (Még az ázsiai betelepítés kapcsán volt egy W cikk "a zindexen". [Első két bekezdés a releváns](http://index.hu/velemeny/jegyzet/settlers).) Az Applenek meg nem vagyunk akkora piac, hogy érdekelje az országbeli imázsa...

* Az [amerikai forgalmiadó-rendszer](http://en.wikipedia.org/wiki/Sales_taxes_in_the_United_States) elég bonyolult. Minden állam magának szabályozza a forgalmi adót. Egy másik államban vásárolt termék esetén úgynevezett használati adót ([use tax](http://en.wikipedia.org/wiki/Use_tax)) kell fizetni. Feltételezésem szerint az Applenek minden államban van egy lerakata és az online bolt árába beépítette a helyi forgalmi adókat. A megrendelést egyszerűen mindig aból az államból teljesíti ahol a vásárló lakik, így mindig a helyi forgalmi adó az érvényes. Külön feltüntetve értelemszerűen azért nincs, mert a mértéke államonként más.

** EU-n belül mindenki azt szállíthat vámmentesen ide-oda amit akar saját használatra. ([Taxation and Customs Union](http://ec.europa.eu/taxation_customs/common/travellers/within_eu/index_en.htm))
