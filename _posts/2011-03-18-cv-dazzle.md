---
layout: post
title: CV Dazzle
author:
  display_name: sesam
  login: sesam
  email: petersz@me.com
  url: http://sesam.hu
date: '2011-03-18 07:49:40 +0100'
date_gmt: '2011-03-18 06:49:40 +0100'
tags:
- privacy
- dazzle
- camouflage
- surveillance
- Art
- Tech &amp; Gizmos
comments: []
---

Úgy kezdődött, hogy [beszóltam](http://twitter.com/#!/sesam/status/47750601345482752) az [[origo]](http://www.origo.hu/techbazis/szamitogep/20110304-a-regi-pct-is-feltamasztja-a-jolicloud.html)-nak a _kamuflázs_ szóért. Kiderült, lesre futás volt, mert ez egy létező kifejezés a magyarban is. A példaként kapott [linkben](http://miafene.hu/cimke-archivum/kamuflazs) szürreális mintázatú hajók voltak.

![](http://sesam.hu/wp-content/uploads/2011/03/800px-USS_Charles_S._Sperry.jpg)

USS Charles S. Perry, 1944 ([Wikipedia](http://en.wikipedia.org/wiki/File:USS_Charles_S._Sperry.jpg))

A technikát úgy hívják, hogy _[dazzle camouflage](http://en.wikipedia.org/wiki/Dazzle_camouflage)_ , és az első világháború alatt találták ki. Elsőre nagy butaságnak tűnik, hiszen a tereptarka ruhákból kiindulva logikusabb lenne a hajókat is inkább elrejteni.

A csiricsáré minták ugyan nem rejtik el a hajót, viszont megnehezítik annak a meghatározását, hogy pontosan milyen típusú, mekkora, merre megy, és milyen gyors. Néhány esetben azt is nehéz megmondani, melyik is a hajó eleje.

Ráadásul az akkoriban használt távolságmérő berendezések úgy működtek, hogy a kezelőnek két képdarabot kellett egymáshoz illesztenie, így adta ki a berendezés a távolságot. Az össze-vissza minták azobban roppant nehézzé tették az illesztést. Az angolok annyira komolyan vették az álcázófestést, hogy a tervek legtöbbjét a _Royal Academy of Arts_ női művészei készítették. Az eredmény hatékonysága ugyan kérdéses, de ha más nem, a zebracsíkos hajók feldobták a legénységet.

Mindezt egy new yorki egyetemista, Adam Harvey, arra használta fel, hogy [CV Dazzle néven arcfelismerő kamerákat megtévesztő sminkeket és hajformákat tervezzen](http://cvdazzle.com) a szakdolgozata keretében:

[![](http://sesam.hu/wp-content/uploads/2011/03/comparison_lg.jpg)](http://cvdazzle.com)

(kép: [Adam Harvey](http://cvdazzle.com))

Érdemes emlékezni, ha a Nagy testvér átvenné a hatalmat.
