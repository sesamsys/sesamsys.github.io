---
layout: post
status: publish
published: true
title: oktatás
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 330
wordpress_url: http://www.sesam.hu.php5-19.dfw1-2.websitetestlink.com/?p=330
date: '2005-04-16 11:02:49 +0200'
date_gmt: '2005-04-16 02:02:49 +0200'
tags:
- Japan
- Human Interest
comments: []
---
<p>Az ominózus öltözködési mondat elég félreérthetőre sikeredett. Arról van szó, hogy a partin széldzsekiben lófráltam, ami valóban alatta volt a tapasztalható átlagos megjelenési szintnek. Viszont biciklivel mentem, muszáj volt ahhoz öltözni, szóval így jártak, ennyi. :D</p>
<p>Tegnap megtartották itteni egyetemi létem első szemináriumnak nevezett óráját. Persze voltunk vagy harmincan. És kiderült, hogy ez valami brutális-über-ultra gyilkos óra... a tanár azzal indított, hogy megjegyezte, ez valószínűleg nagyon megterhelő és nehéz tárgy lesz. Namost ha valami a japánoknak ilyen, akkor én mit keresek ott? Azután kiosztott kétszáz oldalnyi fénymásolt anyagot a tanulmányokhoz. Itt kezdtem sejteni, hogy ez így nem lesz vicces. Az órák rendszere olyan, hogy négy tanár körforgásban váltja egymást, mindegyikük két órát tart. Az elsőn beszélgetünk a témáról, aztán írni kell mindegyiküknek egy kb 3000 jel hosszúságú report-ot, amit a második órán megbeszélünk. Természetesen felhasználandóak a tanárok által kiosztott olvasnivalók. Tehát jövő péntekre nekem el kéne olvasnom körülbelül húsz újságcikket a 9/11-i merénylettel kapcsolatban. Lollerskates...</p>
<p>Viszont arra jó a "zemi" (a szeminárium helyi neve), hogy utána hét lány gyűrűjében meséltem arról, mióta tanulok japánt meg ilyesmik. A japánoknak ez nagy szám, hogy valaki több nyelven beszél. Ráadásul beleszámolják az anyanyelvet is, így jutok el a négyig. (Ehhez kapcsolódik, hogy amikor egy amerikai lánnyal beszélgettem Anarchy Online-on, mondtam neki, hogy az anyanyelvem nem szoktam beleszámítani a beszélt idegen nyelvek közé. Erre válaszolta, hogy ja, akkor én egy nyelven sem beszélek. :) ) Vannak azért hátrányok is, erősen kezdtem tudathasadni, amikor két srácnak magyaráztam alapfokú német nyelvtant japánul. o.O</p>
<p>Telefonügyben szerintem a legfelülmúlhatatlanabb akciót Ulyana követte el, aki a naganoi utazás alkalmával a várárokba ejtette a telefonját az úszkáló aranyhalak közé. :D</p>
