---
layout: post
title: Az erdő mindenkit befogad
author:
  display_name: sesam
  login: sesam
  email: petersz@me.com
  url: http://sesam.hu
date: '2017-07-08 12:56:21 +0200'
date_gmt: '2017-07-08 10:56:21 +0200'
tags:
- Budapest
- running
- Pride
- LMBTQ
- trail running
comments: []
---

Gondolatébresztő [a mai napra](http://budapestpride.hu).

[![](http://sesam.hu/wp-content/uploads/2017/07/19732077_1450962781653144_423255757791710907_n-2.jpg)](https://www.facebook.com/TrailRunningHungary)

A hónap elejént [a fenti képre cserélte a terepfutas.hu FB csoportja a borítóját](https://www.facebook.com/TrailRunningHungary/photos/a.348290791920354.82113.348281938587906/1450962781653144/?type=3&theater) a következő szöveggel.

> Az erdő mindenkit befogad, nemtől, kortól, hitvallástól, hivatástól vagy akár nemi identitástól függetlenül. Az ösvény mindenkié. Büszkék vagyunk rá, hogy a terepfutók közössége továbbra is sokszínű, a legkülönbözőbb emberekből áll és hétről hétre együtt koptatják cipőiket.

Nem kellett sokat várni az első »miért van erre szükség, miért kell az arcunkba tolni, ez egy magánügy« reakcióra. Erre írt válaszul egy lány egy kommentet:

> Köszi szépen!  
>  Pár mondat arról, hogy ez miként néz ki az érintett szemével. Én transznemű vagyok, második pillantásra látszik, hogy nem nőként születtem. Ha cégek és közösségek egyértelművé teszik, hogy nekik így is oké vagyok, és ha valaki beszól, akkor számíthatok rájuk, akkor nyugodtabban megyek el egy terepfutó versenyre, meg úgy általában nyugodtabban érzem magam - mert hát "ezt csinálni", vagyis élni nem lehet négy fal között.  
>  Ezeket a kiállásokat, mint a borítókép, látja az anyukám, és kevésbé fél attól, hogy beverik a fejem, nem találok rendes munkát, stb. Látja az, aki velem szemben még az elfojtással küzd, és nem tudja, hogy kiugorjon az ablakon, vagy merjen-e belevágni.  
>  Tehát nagyon fontosak, és ha egy egészséges társadalomban akarunk élni, akkor megkerülhetetlenek.
> 
> Volt egy barátom, amikor először szerepelt nyilvánosan, melegként, az apja _másnap_ öngyilkos lett. Másfél-két évvel később ő maga is.  
>  Namármost: ha az apja abban a tudatban van, hogy a referenciaközegében semmi ciki nincs egy meleg fiúgyermekben, akkor valószínűleg ma is élne, és a fiára sem rak olyan terhet, ami a hétköznapi homofóbiával együtt vállvetve már elégnek bizonyult ahhoz, hogy egy kelenföldi vágányon fejezze be.  
>  Az ilyen kiállások szó szerint életeket menthetnek.  
>  Illetve: azt, hogy soha nem merült fel a kirekesztés, egy ennyire heterogén közegben azért bátor dolog kijelenteni, különösen - gondolom - többségi pozicióból. Amikor két éve először cserélt borítót a Terepfutás.hu, volt balhé, leirakozás, stb.  
>  De nagy gond szerintem sincs.

Például ezért kell az "elfogadás-propaganda".
