---
layout: post
title: Én død i trafikken.
author:
  display_name: sesam
  login: sesam
  email: petersz@me.com
  url: http://sesam.hu
date: '2020-01-04 17:40:34 +0100'
date_gmt: '2020-01-04 16:40:34 +0100'
tags:
- Budapest
- traffic
- cycling
- Norge
- Oslo
comments: []
---

A norvégóra végén megkérdezte Andi, szerintem hányan haltak meg közlekedési balesetben Oslóban tavaly.

\- Ötszázan? - vágtam rá. Persze abból indultam ki, hogy azon a két kilométeren, amíg eltekerek otthonról a gyárba, vagy vissza, háromszor akarnak megölni, ha nem figyelek.

[A helyes válasz:](https://www.aftenposten.no/osloby/i/dO0rzz/1975-41-doede-i-oslo-trafikken-2019-en-doed-i-oslo-trafikken) **1 (egy) fő**. [Őt az orosz nagykövetség VW Transportere kaszálta el egy buszmegállóban, mert "rossz volt az idő".](https://www.vg.no/nyheter/innenriks/i/70xdAB/bil-krasjet-i-gjerde-ved-trikkestopp-en-doed) Maga az áldozat is a nagykövetség alkalmazottja volt.

Arra pedig joggal büszkék, hogy egész Norvégiában egyetlen gyerek (0-15) sem halt meg közúti balesetben 2019-ben. Az. Egész. Országban.

1975-ben Oslóban negyvenegyen vesztették életüket az utakon. [Budapestről tavalyról csak I-III. negyedéves adatok vannak, eddig 35-nél tartunk.](https://www.ksh.hu/docs/hun/xstadat/xstadat_evkozi/e_feb002.html) (Egész Mo., I-III. né.: 364.) **2018-ban pedig egész Magyarországon ötszáz-kibaszott-hatvanheten.** Ebből 49-en haltak meg Budapesten közlekedés közben; gondolom idén is hozzuk a kvótát, de legalábbis a harmincnégy évvel ezelőtti Oslót. Na de hogy jutottak el a norvégok az egyig?

A következők lehetnek az okok:

  * A belvárosban kevesebb utcában lehet autózni
  * Több kerékpárút épült (nem lófasz felfestés, hanem rendes)
  * Minél inkább el vannak választva a közlekedés résztvevői, annál kevesebb a baleset (lásd fentebb, a festék nem kerékpárút)
  * Alacsonyabb lett a sebességhatár több úton
  * Az általános iskolák körül ún. szívzóna ( _hjertesone_ ) lett meghatározva, hogy megvédjék a gyerekeket, akik jönnek-mennek iskolába
  * Aktívan igyekeznek csökkenteni az átmenő forgalmat
  * Biztonságosabbak a modern autók
  * Kevesebb az ittas vezető
  * Jobb minőségűek az utak



[Vitézy Dávid írt erről egy tök jó Facebook posztot.](https://m.facebook.com/vitezydavid/photos/a.792002570868851/2630577377011352/) Nem tudom, hogy ennyire jó a norvégja, vagy Google Translate.

Mondjuk Oslóban tényleg nincs belvárosi autópálya, mint a Rákóczi út vagy a rakpartok. Az, hogy milyen autód van (vagy van-e), nem határozza meg a társadalmi státuszod. A bicklis nem kerekes cigány. És ha egy egyirányúban a következő kereszteződésig le kell követni egy kerékpárost, [annak nem a jó kurva anyját](https://twitter.com/sesam/status/1199366740943265793).
