---
layout: post
title: Dailies
author:
  display_name: sesam
  login: sesam
  email: petersz@me.com
  url: http://sesam.hu
date: '2008-08-02 13:57:59 +0200'
date_gmt: '2008-08-02 04:57:59 +0200'
tags:
- flood
- Kobe
- life
- Human Interest
comments:
- id: 1493
  author: Vale
  date: '2008-08-02 14:46:47 +0200'
  date_gmt: '2008-08-02 05:46:47 +0200'
  content: Gondolom azért ott nem ló alakúak a habok, mint a Brunien gázlójánál...
    itt is kapunk jó kis áradásokat, bár itt a hegyek között pont nem, de mondjuk
    atyám szülőfalujának folyója most a fő hír már hetek óta.
- id: 1494
  author: SeSam
  date: '2008-08-05 21:23:36 +0200'
  date_gmt: '2008-08-05 12:23:36 +0200'
  content: Nem gondoltam, hogy már az első komment megfejti a Brunient. :D
---

Időközben az volt, hogy például hétfőn vizsga után lefeküdtem kicsit délutányi szunya céljából. Majd arra ébredtem, hogy sötét van. Elsőzör megrémültem, hogy átaludtam az egész délutánt, de aztán kiderült, hogy csak az ég borult be jó alaposan időközben. Hálát adtam a sorsnak, hogy nem vizsgára menet kapott el az ítéletidő, aztán filmet néztem... volna, ha a gép nem kapcsolt volna ki rendszeresen minden külső behatás nélkül. Amikor már a hifi is ki-be kapcsolódott kezdtem kapiskálni, hogy ez itt a vihar műve.

El is feledkeztem a dologról estére, de jött ez email, hogy mi van itt nálunk, állítólag emebrek haltak meg egy kiáradt folyótól: [Sárlavina lett egy áradó folyóból Japánban](http://index.hu/politika/bulvar/rds0728). A kiáradt víz elsodort egy anyukát három kisgyerekével. Namost a Toga-folyó konkrétan gyalog 10 percre van innen. És valóban rendszeresen játszanak gyerekek benne. Nemrégen építették ki a medret is díszkövekkel. Normális esetben inkább csatornának mondanám, alig csordogál benne vanami - mint minden japán "folyóban". Az esőzésektől azonban hajlamosak ezek a patakok tényleg durva víztömegeket összegyűjteni, amúgy Brunien-style.

A [Japan Times cikkéhez](http://search.japantimes.co.jp/rss/nn20080729a4.html) kép is tartozik.
