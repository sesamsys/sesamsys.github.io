---
layout: post
title: Flowers
author:
  display_name: sesam
  login: sesam
  email: petersz@me.com
  url: http://sesam.hu
date: '2006-12-03 22:23:20 +0100'
date_gmt: '2006-12-03 13:23:20 +0100'
tags:
- Music
comments: []
---

Most [Hanna blogja](http://cannibalgame.blogspot.com/2006/11/flowers_1513.html) a ludas az új mániámban. Ezt meghallgatva rögtön eldöntöttem: ilyet én is akarok. Hallgatni. És nézni.

![Emilie Simon](http://sesam.hu/wp-content/uploads/2006/12/emilie1.png)

[Émilie Simon](http://emiliesimon.artistes.universalmusic.fr) weboldala sajna francia, az pedig nem az erősségem ugye. Még nagyobb sajnálatomra a [Wikipedia cikkelye](http://en.wikipedia.org/wiki/Emilie_simon) sem túl informatív, legalábbis amíg valaki le nem fordítja a [francia verziót](http://fr.wikipedia.org/wiki/%C3%89milie_Simon). [Egy](http://www.french-music.org/scr_artist.php?artist_id=21825)-[két](http://www.spin.com/features/band_of_the_day/2006/11/061114_emiliesimon) cikket azért lehet találni itt-ott...

Mindez annak ellenére, hogy a [La marche de l'empereur](http://www.imdb.com/title/tt0428803) filmzenéjével nem egy díjat is besöpört. Ismét sajnos a film angol verziója már nem ezt a zenét tartalmazza - bármily fura is. Érdekes lenne mondjuk tudni, hogy - ha van - a magyar szinkron melyik zenét használja.

![Emilie Simon](http://sesam.hu/wp-content/uploads/2006/12/emilie2.png)

A nem tudom melyik TV "Trabendo Session" koncertfelvételéből vannak vágtam be a képeket. A fentin látható az a cyberpunk karra szerelt izé, aminek még nem fejtettem meg a pontos feladatát. (Esetleg valami francia siteon van magyarázat.) Valamit kontrollál... de istenien szürreális. Mecha animéket és a Falloutot juttatta eszembe.

Persze az egész zene szürreális, köszönhetően a millió tárgynak, amiket zajgenerátorként használnak végig. Hiába, a hangmérnök apa hatása. Azt hiszem tódulna a nép mondjuk egy Tim Burton filmre Émilie Simon zenei aláfestésével.

![Emilie Simon](http://sesam.hu/wp-content/uploads/2006/12/emilie3.png)

És természetesen mint minden valamit is magára adó elektronikus zenész esetén a színpadon ott egy Mac. =)
