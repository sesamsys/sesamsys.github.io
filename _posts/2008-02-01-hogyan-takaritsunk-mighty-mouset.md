---
layout: post
title: Hogyan takarítsunk Mighty Mouset
author:
  display_name: sesam
  login: sesam
  email: petersz@me.com
  url: http://sesam.hu
date: '2008-02-01 12:11:58 +0100'
date_gmt: '2008-02-01 03:11:58 +0100'
tags:
- apple
- bluetooth
- howto
- Mighty Mouse
- Tech &amp; Gizmos
comments:
- id: 1040
  author: Youkai
  date: '2008-02-01 16:52:27 +0100'
  date_gmt: '2008-02-01 07:52:27 +0100'
  content: |-
    Öszintén szolva, nem vagyok az apple ellen, de 15 k körüli összegért már csinálhatnának valami használhatóbb dolgot, amit nem kell így hackkelni :( mondjuk ennyiért kapsz már egy Logitech G5-t de az drótos meg izlések és pofonok. mondjuk azt nem értem, hogy miért nem kéri fel  az apple a laogitechet, hogy gyárts le neki a cuccokat, mina anno az M$ is tette, azokat nem kell takarítgatni. mondjuk M$ cucból csak hardvert láttam jót, mondjuk azt nem  is az ms gyártotta (kivéve az xbox :D , arról nem akarok nyiltkozni, mert akkor törölnöd kéne pár szót a kommentemből...)
    Amúgy most leragasztotad ismét ?
- id: 1041
  author: SeSam
  date: '2008-02-01 16:56:14 +0100'
  date_gmt: '2008-02-01 07:56:14 +0100'
  content: |-
    Az asztali géphez nekem is Microsoft van, az jól bírja, de a gomboknál lekopott a festék, tehát elég vacakul néz ki...

    Az én Logitech egereim rendre szétmentek. Ebben meg többek között a designt kell megfizetni.

    Leragasztottam, de szerintem körömmel le lehetne pattintani megint ha arról van szó.
---

Biztos lesznek akik megjegyzik, hogy egy tizennégyezer forintos szappantartó pénzkidobás, úgyhogy elöljáróban leszögezem: amikor vettem ez volt az egyetlen kapható bluetooth egér Japánban. Márpedig ha ott a kékfog a gépben, akkor nem fogok egy laptopból kilógó böszme rádiós vevőt nézegetni naphosszat.

Egyetlen baja a [Mighty Mouse](http://en.wikipedia.org/wiki/Apple_Mighty_Mouse)nak, hogy a görgő (Norbi azonnal elnevezte iClit-nek. :mrgreen: ) egy idő után nem görög...

Lehet ezt orovosolni az [Apple által ajánlott módszerrel](http://docs.info.apple.com/article.html?artnum=302417), vagyis kemény felületeten fejjel lefelé dörzsölgetve kitisztítani az egeret, de van amikor ez nem működik. Legalábbis én akárhogy takarítottam, nem akarta az igazságot.

A másik probléma abból következik, hogy gyárilag összeragasztják az egeret, tehát elvileg csak brutális módszerekkel lehet szétszedni. Viszont nekem nem volt más választásom.

[Ezt az igen jó képes guideot követtem](http://web.mac.com/karelgil/iWeb/MacWebSite/MightyMEng.html). Annyi kivétellel, hogy szerintem előnyösebb a külső gyűrű eltávolításával kezdeni a műveletet. A siker titka a kés élességében leledzik: ha elég vékony a szerszám, gyakorlatilag sérülés nélkül elvágható a ragasztás. Nekem legalábbis kiválóan sikerült.

A belső gyűrűnél a nyolc kis pöcökre kell vigyázni, de ez már sokkal könynebben lejön, mint a külső. Visszarakás előtt viszont a már említett éles késsel le kell vágni a pöckökön lévő műanyag sorját.

Namost belül vannak ugye a kihúzható kábelek. Én kihúztam, de előre szólok nagy művészet visszatuszkolni őket. Viszont ha valaki nem húzza ki, akkor borzasztó nehéz a görgőt tartó csavarokat kiszedni, lévén - az enyémek legalábbis úgy voltak - alaposan be vannak csavarva. Én már féltem, hogy eltöröm a borítást, akkora erő kellett a kicsavaráshoz.

A szétszedés után viszont világossá vált, hogy miért is nem sikerült kitakarítani a golyót. A kis mágneses tárcsákra ugyanis szöszök csavarodtak fel szépen, amik megakadályozták a forgást. Namost ezeket simán tekergetéssel lehetetlen lett volna leszedni. (A guide képén iszonyat durva szutykot mutatnak, az enyém ennél sokkal tisztább volt.)

Szóval a szöszök leszedése után az összerakás - a kábelek visszaoperálásán kívül - már simán ment. A külső gyűrű igényelt pár csepp ragasztót, hogy a helyén maradjon, de nem vittem túlzásba. A belsőt simán megtartják a pöckök.

És a görgő megint szuperül működik.

Amúgy szétszedéskor látszik, hogy nem semmi technológia van benne, nem ötszázas bontott egér...

Például nincsenek ugye gombok, hanem érintésérzékeny a teteje, az alapján dönti el, hogy jobb- vagy balklikk éppen a felhasználó kívánsága. Valamint a görgőnél nem valami mechanikus műanyag vacak kattog, hanem egy pici hangszóró van az egérben, és az ad hangvisszajelzést a tekergetésről.
