---
layout: post
title: maple-style
author:
  display_name: sesam
  login: sesam
  email: petersz@me.com
  url: http://sesam.hu
date: '2008-01-29 12:01:46 +0100'
date_gmt: '2008-01-29 03:01:46 +0100'
tags:
- download
- filesharing
- free
- Qtrax
- SAC
- torrent
- last.fm
- Law
- Music
- Tech &amp; Gizmos
comments:
- id: 1036
  author: Vale
  date: '2008-01-30 05:42:37 +0100'
  date_gmt: '2008-01-29 20:42:37 +0100'
  content: ez utolsó mennyire igaz. érdekelne, miért kell adót fizetnem a cdk után.
- id: 1037
  author: SeSam
  date: '2008-01-30 07:11:39 +0100'
  date_gmt: '2008-01-29 22:11:39 +0100'
  content: |-
    <strong>Miért kell fizetni az "üres" CD-k, DVD-k után szerzői jogdíjat?</strong>

    A magáncélú másolatkészítést a szerzői jogi törvény viszonylag széles körben lehetővé teszi. Ez azonban csak úgy lehetséges, ha azoknak a műveknek az alkotói, jogosultjai, amelyek a törvény alapján így másolhatóak, legalább részbeni kártalanításban részesülnek. A jog nem akarja a magánszemélyeket a másolatkészítések miatt folyamatosan ellenőrizni, ezért azokat kötelezi átalány jellegű fizetésre, akik olyan hordozókat gyártanak, forgalmaznak, amelyek lehetővé teszik a magáncélú másolatkészítést.
    <p align="right"><a href="http://www.artisjus.hu/opencms/export/artisjus/felhasznaloknak/faq.html#05" rel="nofollow">Artisjus</a></p>
---

Fejlemény a Qtrax-ügyben, hogy - divatszóval élve - hazudtak. A valós helyzet az, hogy nincs aláírt szerződésük a kiadókkal, szóval az ingyen legális zenekánaán még nem jött el:

> A distributor of Internet file-swapping software abruptly postponed the launch of its free online music service until it can finalize music licensing deals — a detail the company omitted when it threw a star-studded coming-out party over the weekend.

([AP](http://ap.google.com/article/ALeqM5iyWs82_A8Xu8Uj8ko1R4QxJH5xZgD8UF64F80))

Amúgy nekem sem volt igazam, mert a fenti cikkből az is kitűnik, hogy a csak néhányszor hallgatható majd utána előfizetésessé váló modell már nem aktuális. Egyszerűen csak DRM-esítették volna a zenéket.

Én mindenesetre fenntartom, hogy amíg legálisan streamelni is lehet (pl. last.fm vagy Youtube) addig az embereknek nincs szükségük a szoftverhez kötött zeneletöltésre. A kihackelt számok meg ugyanúgy törvénybe ütközők...

A last.fm blogban viszont tegnap megjelent egy [bővebb magyarázó bejegyzés](http://blog.last.fm/2008/01/28/free-the-music-follow-up-qa) arról, hogyan is tervezik működtetni a teljes számok meghallgathatóságát.

És ami még ígéretesebb: a kanadai szeneszerzők egyesülete (SAC) [kidolgozott egy javaslatot](http://www.songwriters.ca/studio/proposal.php), hogy az internet-előfizetésbe épített adó fejében hogyan tehetnének legálissá mindennemű letöltést.

A tervezet szerint minden internet-előfizető 5 dollárt fizetne havonta (ez 870 Forintnak megfelelő összeg), és ezért cserébe minden legálisan megvásárolt zenét szabadon terjeszthetne az interneten, amennyiben ezzel nem vagyonszerzés a célja. Ennek az új jognak a _Right to Equitable Remuneration for Music File Sharing_ (kb. jog a zenefájl-megosztás utáni fair ellenszolgáltatásra) nevet adták.

Tehát a kanadaiak nem csak saját maguk számára készíthetnének másolatot mondjuk a CD-ikről, ahnem legálisan meg is oszthatnák azt bármilyen médiumon keresztül egymással. Egészen addig, amíg ebből jövedelmük nem származik.

A kanadai javaslat a DRM-et nem, viszont az RMI-t (Rights Management Information) támogatja. Azaz követnék mely számokat hányszor hallgatták meg, és ez alapján osztanák szét a pénzt az együtteseknek. (Ez egészen olyan, mint a last.fm módszere, ahol a teljes számokat feltöltő együttesek a lejátszások után részesülnek az oldal reklámbevételeiből.)

Egyeseket elriaszthat a mindenkit megsarcoló modell, hiszen mi van ha valaki nem kíván élni a fenti jogokkal, mégis szeretne internetet. Szerintem viszont egyrészt az összeg elenyésző (tegye fel a kezét, aki nem fizetne havi egy ezressel többet a netjéért, hogy azt a zenét tölthesse le legálisan amit csak akar), valamint nehéz lenne megoldani, hogy csak az tölthessen le aki fizetett is. Amúgy itt érdemes megemlíteni a magyarországi adathordozók hologramos cimkéit, ami gyakorlatilag bűnözőkként kezeli az egész lakosságot...
