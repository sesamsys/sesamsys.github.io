---
layout: post
status: publish
published: true
title: Sosehol
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 3663
wordpress_url: http://sesam.hu/?p=3663
date: '2013-03-17 13:25:34 +0100'
date_gmt: '2013-03-17 12:25:34 +0100'
tags:
- awesome
- Neil Gaiman
- Neverwhere
- radio
- BBC
- Books &amp; Literature
comments: []
---
<p>Azért az várható volt, hogy ez zseniális lesz, és tényleg. A BBC rádiójátékot készített Neil Gaiman <strong>Neverwhere</strong> (<a href="http://www.libri.hu/konyv/sosehol.html">Sosehol</a>) című regényéből, aminek az első egyórás része tegnap hangzott el a BBC Radio 4 csatornán. Nem tudom, a könyv ismerete nélkül mennyire követhető, az eredeti sztorihoz mindenesetre maximálisan hű. Nekem az egyik kedvencem a regény, és a bevezető epizód alapján a hangos verzió, ha lehet, csak még csodálatosabb lett. <a href="http://www.bbc.co.uk/iplayer/episode/b01r527b/Neil_Gaiman_Neverwhere_London_Below/">Az egész meghallgatható online mindenféle földrajzi korlátozás nélkül a BBC iPlayerrel.</a></p>
<p><a href="http://journal.neilgaiman.com/2012/11/author-meets-world.html"><img class="alignnone size-large wp-image-3664" alt="Greetings from London Below" src="http://sesam.hu/wp-content/uploads/2013/03/photo-6-1024x768.jpg" width="625" height="468" /></a></p>
<p>Ha valaki a lejátszás gomb megnyomása helyett tovább olvasott, hadd lelkendezzek kicsit a szereposztásról. A főszereplő skót Richard Mayhew hangja <strong>James McAvoy</strong>, akire a legtöbben talán az X-Men: First Classból emlékeznek. Lady Doort <strong>Natalie Dormer</strong> játssza, akinek van már úrnői tapasztalata, hiszen ő a Game of Thrones Margaery Tyrellje, illetve a The Tudors Anne Boleynje. Marquis de Carabas pedig <strong>David Harewood</strong>, aki a Homelandben David Estes, Carrie CIA-beli főnöke.</p>
<p>A két bérgyilkos közül Croup nem más, mint Giles a Buffyból, azaz <strong>Anthony Head</strong>. Vandemart <strong>David Schofield</strong> alakítja, aki az IMDB adatlapja alapján kismillió filmben volt mellékszereplő, de névről nem ismertem. Az első részben maga <strong>Neil Gaiman</strong> is megszólal epizódszerepben, viszont elképesztő módon nem ismertem fel a hangát.</p>
<p>És ugyan a pilotban még nem lép színre Islington, az angyal, az őt játszó <strong>Benedict Cumberbatch</strong> ismerős lehet, mint Sherlock Holmes. A BBC <a href="http://www.bbc.co.uk/programmes/p0169jdc">egy kis ízelítőt</a> is megosztott a szövegéből, ami alsó hangon borzongató.</p>
<p>A következő öt félórás epizód hétfőtől péntekig hangzik el a BBC Radio 4 csatornán délután hatkor majd éjfélkor ismétléssel.</p>
<p style="font-size: x-small;">A képen, amit Neil blogjából vettem át, balról jobbra: Benedict Cumberbatch, David Harewood,  Natalie Dormer, Dirk Maggs, James McAvoy, David Schofield és Anthony Head.</p>
