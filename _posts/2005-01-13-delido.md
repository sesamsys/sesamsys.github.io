---
layout: post
title: Délidő
author:
  display_name: sesam
  login: sesam
  email: petersz@me.com
  url: http://sesam.hu
date: '2005-01-13 12:03:29 +0100'
date_gmt: '2005-01-13 03:03:29 +0100'
tags:
- Human Interest
comments: []
---

A mai három órából kettő abszolválva. Nem is rossz. Persze az utolsó a trükkös, mert az japán Tayamával. Tayama egy érdekes jelenség, egy kövérkés nő letörölhetetlen joviális mosollyal és hihetetlen hangképzési adottságokkal. Az elején jobban szerettük, mint Itamit, mert kedvesebbnek tűnt, de nekem már kezd az agyamra menni kicsit. Itami legalább vállalja, hogy kemény, Tayama viszont mosolyogva gyilkolászik minket az olvasmányokkal. Vele még azt sem tudjuk megjátszani, hogy jó sok kérdéssel eltérítjük az anyagtól, hogy végre valami olyasmiről beszélgessünk, ami minket is érdekel. Igazi robot.

Köszönöm a Kobe okán kapott gratulációkat. Kíváncsi leszek milyen lesz. Valószínűleg az elején egy kanyi szót sem fogok érteni az órákból, stb...

Holnap megyünk kirándulni. Megnézünk egy nagy halpiacot (állítólag híres) és egy szemétfeldolgozót. Mindkettő elég fontos a japánoknak, ami nem csoda, elég belegondolni, hogy Tokyo magyarországnyi lakosa mennyi szemetet termelhet és mennyi halat ehet egy nap alatt. Órák nem lesznek, de cserébe estig bolyongunk a hidegben. Sajnos utána a hétvégén az egyetemi felvételi miatt nem lesz könyvtár. Ez már elég vicces, miféle indokokkal zárják be a könyvtárat. Bármi történik, nincs könyvtár. Úgyhogy azt hiszem legközelebb csak hétfőn kerülök netközelbe. Ennyit a hétvégi Anarchy Online-ról...
