---
layout: post
title: follow-up
author:
  display_name: sesam
  login: sesam
  email: petersz@me.com
  url: http://sesam.hu
date: '2006-11-11 20:23:08 +0100'
date_gmt: '2006-11-11 11:23:08 +0100'
tags:
- Japan
comments: []
---

Magdi kiválóan leírt rengeteg mindent arról ami segíthet megérteni, miért is vetemedenek a helyi gyerekek ilyesmire. Alapvetően az egy kiindulópont, hogy elfelejtjük azokat az értékeket amik egy nyugati társadalomban fontosak. Japán olyasmi, mint egy ősi falu, ahol az emberek egymásra vannak utalva. Egész életüket a faluközösségben élik le, függenek egymástól, hiszen csak együtt képesek a túlélésre. Az falu lakóinak élete szigorúan szabályozott, egymás közötti kapcsolatuk hierarchikus. Nem az egyén a fontos, hanem a falu. És a kiközösítés egyenlő a halállal. Ha valakit elzavarnak a faluból, annak nincs jövője.

Körülbelül így kell elképzelni a japánok közösségét szerintem. Figyelemreméltó, hogy még a tinédzserkori lázadás is szervezett. Ha valaki punk, akkor a japán szabvány szerint punk és a punkok klikkjével együtt az. Az élet biztonságos, mert előre látható. Nincsenek nagy meglepetések. Az iskolázottságtól függően fog majd a delikvens dolgozni. Ha egyszer elkerült egy céghez akkor megnyugodhat, sínen van az élete akár a nyugdíjig is. És ha ez egy európainak őrjítő is, a japánok nem európaiak. Más a firmware.

Na én se vagyok valami összeszedett... az a helyzet, hogy itt kisebb front van, viharos szél, nekem meg fáj a fejem. Úgyhogy lássuk a híreket:

Mind az [Asahi.com](http://www.asahi.com/national/update/1111/TKY200611110157.html) mind a [Mainichi-MSN](http://www.mainichi-msn.co.jp/today/news/20061111k0000e040040000c.html) ugyanarról számolt be: megerősítetten figyelik a vélhetően érintett 31 tokiói iskolát. A legutolsó délután egy órai híradás szerint új fejlemények nincsenek a levélíró diák ügyében.

Kyushu szigetén 6 11-12 évest hallgatnak ki, akik 100.000 yen készpénzt zsaroltak ki egy lány osztálytársuktól. ([Elementary school children accused of extorting over 100,000 yen from schoolmate](http://mdn.mainichi-msn.co.jp/national/news/20061111p2a00m0na013000c.html)) Az [Asahi.com japán tudósítása](http://www.asahi.com/national/update/1111/SEB200611110006.html) szerint a lányt 2005 nyári szünete óta zaklatják. Az iskola nem erőszakoskodás csupán "diákok közötti anyagi probléma" miatt vizsgálódott.

Két alsó középiskolás fiút pedig azért tartóztattak le, mert szigetelőszalaggal összekötözték egy másik fiú kezét-lábát, és úgy kényszerítették járásra. 10 napon túl gyógyuló vállsérülést szenvedett... ([2 junior high school boys arrested for tying up, assaulting schoolmate](http://mdn.mainichi-msn.co.jp/national/news/20061111p2a00m0na001000c.html))

A Japan Times is beszámol a megerősített őrjáratokról, és furamód ez volt az egyetlen forrás, ahol utalást találtam arra, hogy észak-Kyushu-ban egy 17 éves lány csütörtökön leugrott az iskola tetjéről és meghalt. ([Girl jumps to death](http://search.japantimes.co.jp/cgi-bin/nn20061111a3.html))

Mindemellett: [Japan returns to Top 10 of best countries to live](http://search.japantimes.co.jp/cgi-bin/nn20061111a3.html) Biztos nem a diákokat kérdezték...
