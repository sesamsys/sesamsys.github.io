---
layout: post
title: Stuttgart — Esslingen
author:
  display_name: sesam
  login: sesam
  email: petersz@me.com
  url: http://sesam.hu
date: '2013-04-01 23:55:36 +0200'
date_gmt: '2013-04-01 21:55:36 +0200'
tags:
- germany
- Travel
- Stuttgart
- Esslingen
- Klinikum Esslingen
- Human Interest
comments: []
---

Nem áprilisi tréfa, tényleg voltam Stuttgartban. Az alábbi exkluzív képen [I. "Szakállas" Eberhardtnak](http://de.wikipedia.org/wiki/Eberhard_I._\(Württemberg,_Herzog\)), Württemberg hercegének lovasszobrával pózolok a stuttgarti várban a szombati érkezésemkor.

[![Eberhardt & I](http://sesam.hu/wp-content/uploads/2013/04/2013-03-30-16.47.02-1024x768.jpg)](http://sesam.hu/wp-content/uploads/2013/04/2013-03-30-16.47.02.jpg)

Stuttgart első számú nevezetessége az autógyártás, itt székel a Mercedes ([Daimler AG](http://en.wikipedia.org/wiki/Daimler_AG)) és a Prosche is. Annyira erre épül az egész város, hogy [a vasútállomás tornyán egy éjszaka világító Mercedes jel díszeleg](http://www.flickr.com/photos/sesamsys/8611574980/in/set-72157633129314441), meg persze az utcák is tele vannak mercikkel. Mint ipari központot, a második világháború alatt alaposan szétbombázták, így a régi épületekből nem sok maradt meg, de áll még azért a [régi vár](http://www.flickr.com/photos/sesamsys/8611577638/in/set-72157633129314441) és az [új kastély](http://www.flickr.com/photos/sesamsys/8605735021/in/set-72157633129314441).

[![Neues Schloss Panorama](http://farm9.staticflickr.com/8381/8611579590_e316381ace_z.jpg)](http://www.flickr.com/photos/sesamsys/8611579590 "Neues Schloss Panorama by sesamsys, on Flickr")

Az újabb épületek inkább a szocreál stílusra emlékeztetnek sajnos, mint például [Baden-Württemberg tartomány parlamentje](http://www.flickr.com/photos/sesamsys/8610473877/in/set-72157633129314441). Aztán érdemes még megemlíteni, hogy a város jelenleg erősen fel van túrva a [Stuttgart 21](http://de.wikipedia.org/wiki/Stuttgart_21) projekt keretében, ami egy vasútfejlesztési program sok új vonallal és alagúttal, és ami már-már a mi négyes metrónkra emlékeztet a terveket messze túlhaladó költségeivel.

Tesó [kórháza](http://www.klinikum-esslingen.de) Esslignenben van, ami Stuttgarttól 14 kilométerre található, és legjobban Budához lehet hasonlítani szerintem, dimbes-dombos kertes családi házas agglomeráció. A kórház nagyon pöpec, az épületek újak vagy felújítottak, az a pár lézengő dolgozó pedig meglehetősen nyugodtnak és kisimultnak tűnt. Persze a húsvét miatt az egész hétvégére elmondható, hogy a fű se nőtt, de ettől függetlenül is érezhető volt a másabb légkör.

[![Das Qualitätskrankenhaus](http://sesam.hu/wp-content/uploads/2013/04/2013-03-30-20.31.39-1024x768.jpg)](http://sesam.hu/wp-content/uploads/2013/04/2013-03-30-20.31.39.jpg)

Vasárnap bóklásztunk Esslignenben. Igazából egy nagyon cuki bajor kisváros, amit legjobban talán [a kilátás a várából](http://www.flickr.com/photos/sesamsys/8606888214/in/set-72157633129314441) szemléltet. Itt sokkal több [megmaradt épület](http://www.flickr.com/photos/sesamsys/8606913256/in/set-72157633129314441) van, mint például [a régi városháza](http://www.flickr.com/photos/sesamsys/8605824833/in/set-72157633129314441). A vár is elég menő, szép kilátással, és rengeteg hegyre fel vezető lépcsővel. A képeken azért látható, hogy a nap nem nagyon sütött, sőt reggel még némi hó is is szállingózott.

[![Katharinenstaffel és tesó](http://sesam.hu/wp-content/uploads/2013/04/2013-03-31-11.57.49-768x1024.jpg)](http://sesam.hu/wp-content/uploads/2013/04/2013-03-31-11.57.49.jpg)

Meg még az is volt, hogy találkoztunk egy vacsora erejéig Nicole-lal és [Stefannal](http://www.thxbye.de), akik a nagyszülőket mentek az ünnepekre meglátogatni Stuttgart másik oldalára, és hazafele beugrottak Esslingenbe, de erről nincs kép.
