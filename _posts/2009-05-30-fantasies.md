---
layout: post
title: Fantasies
author:
  display_name: sesam
  login: sesam
  email: petersz@me.com
  url: http://sesam.hu
date: '2009-05-30 12:28:25 +0200'
date_gmt: '2009-05-30 03:28:25 +0200'
tags:
- download
- Emily Haines
- Fantasies
- free
- Metric
- mp3
- Music
comments: []
---

A Metric mutatja be legújabb iskolapéldáját annak, hogyan kell 2009-ben kiadni egy albumot. Az [ilovemetric.com](http://www.ilovemetric.com/store) weboldaljukról megrendelhető Fantasies ötféle csomagolásban kapható. Ami azonban közös bennük, hogy minden egyes vásárláshoz jár a számok veszteségmentesen tömörített digitális változata is. Az albummal együtt debütált a Gimme Sympathy klipje:

[youtube]http://www.youtube.com/watch?v=LqldwoDXHKg[/youtube]

Ha valakit a videó magában nem győzött meg, érdemes meghallgatni az ajándék ingyen számukat, a Help I'm Alive akusztikus felvételét. (Lejjebb a kék gombra kattintva letölthető, egy emailért cserébe.*) Valamint a régebbi albumjaikról [számos dal meghallgatható a last.fm oldalukon](http://www.last.fm/music/Metric). Egyelőre én ott tartok, hogy a Fantasies album vagy csak a Gimme Sympathy van végtelen ismétlésen az iTunesban.

Az album amúgy nem is drága, [mindössze kilenc dollárért hozzá lehet jutni](http://www.ilovemetric.com/store) a flac/mp3 fileokhoz. Bónuszként két ajándék dal is jön az albummal, a Gimme Sympathy akusztikusan és egy Pink Floyd feldolgozás, a Nobody Home. A csomagban vannak még exkluzív képek, melyek háttérként is használhatóak és persze az album borítóképe. 16 dollárért pedig CD-t is küldenek.

Emellett lehetőség van bakeliten is megrendelni a zenét, bakelit+CD kombót választani, vagy igazi rajongóként kipengetni 65 dollárt a deluxe csomagért, ami annyi jóval van megrakva, hogy fel sem sorolom inkább. Mindenki megnézheti magának.

Szeretem az internettudatos zenekarokat. Mennyivel jobb így, hogy [Youtubeon fent van a hivatalos HQ klip](http://www.youtube.com/watch?v=LqldwoDXHKg), bele lehet hallgatni több számba is, ajándék mintaszámot kapunk, nem a vásárlónak kell vacakolni a CD konvertálásával, stb. Ráadásul [a weboldalon](http://www.ilovemetric.com/store) több helyen is egy kattintásos linkek mutatnak a Twittertől a Facebookig mindenféle megosztási lehetőségre. Ilyen szuper lemezkiadást eddig csak Trenttől láttam. Csak így tovább.

* Ez az első eset, hogy valid flash embed kódot látok, egy apró hibától eltekintve, a bgColor nagy C-jére felvisít a validator. Amúgy rendben van.
