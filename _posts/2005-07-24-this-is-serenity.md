---
layout: post
title: This is serenity...
author:
  display_name: sesam
  login: sesam
  email: petersz@me.com
  url: http://sesam.hu
date: '2005-07-24 22:02:57 +0200'
date_gmt: '2005-07-24 13:02:57 +0200'
tags:
- Japan
- Tech &amp; Gizmos
comments: []
---

Jogi alapismeretek fedőnevű tanulmányaim közepette rábukkantam egy jópofa kifejezésre. Rögtön belopta magát a szívembe. 

_kakyuusaibanshosaibankanshimeishimoniinkai_  
![kakyuusaibanshosaibankanshimeishimoniinkai](../../../images/iinkai.png)  
(Alsó Szintű Bíróságok Bíráinak Kinevezéséért Felelős Vizsgálóbizottság)

Csak 15 jel hosszú. Kifejezetten landwirtschaftsausstellung - müllverbrennungsofen jellegű szó. Elnézést ha ismétlem magam, de imádom a sokszótagos német szavakat. :)

Hazafelé menet az egyetemről feltűnt, hogy sok házon zászlók lobognak. Azt is felfedeztem, hogy mindegyiken a következő szöveg található: _Kiken na kage no kousou manshon HANTAI_ (Tiltakozom a veszélyes kiszögellésre épülő többemeletes lakóház ellen.) Jópofa, nem? Érzelemnyilvánítás japán módra. Natív kontaktom szerint a japánokra nem jellemző a sztrájk, a tömegmegmozdulás; viszont például zaj elleni tiltakozás céljából, a lakóházra kitűznek egy plakátot, leírva ellenérzésüket. Jelenleg azonban a szeret-nem szeret dolgok nyíltabb kinyilvánítása felé mutató tendencia a jellemző, valószínűleg így jutottak el a plakátoktól a zászlókig...

Hírszámba mehet, hogy felszámoltam a laptopon a Windowsomat. A következő üzenet köszönt bejelentkezéskor: _This is serenity (Linux i686 gentoo-2.6.12-r6)_ Teljesen jól működik, a touchpad és az infraport kivételével minden hardverelemet sikerült életre keltenem. Ezeket is csak azért hanyagoltam eddig, mert ugye tanulnom kellene, vagy mifene. Jövő héten csak öt vizsgám lesz...
