---
layout: post
status: publish
published: true
title: Forrest Geek
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 760
wordpress_url: http://sesam.hu/2007/05/30/forrest-geek/
date: '2007-05-30 22:35:32 +0200'
date_gmt: '2007-05-30 13:35:32 +0200'
tags:
- Nike+
- Tech &amp; Gizmos
comments: []
---
<p>Tohonya szakállas alak terpeszkedik a székben, egyik kezében egér, másikban valami édesség. Szódásüvegtalp-szemüveges vézna gyerek görnyed a monitor felé, ő is görcsösen egeret markol. Geekek. Beszűkültek. Legalábbis ilyen a sztereotíp kép, nemde?</p>
<p>Pedig ez is geek ha úgy vesszük:</p>
<p align="center"><object type="application/x-shockwave-flash" width="425" height="350" data="http://www.youtube.com/v/JqrVS7RXmgI"><param name="movie" value="http://www.youtube.com/v/JqrVS7RXmgI" /></object></p>
<p align="center">(<a href="http://yummie.hu">Yummieról</a> lopva.)</p>
<p>Bár számadataim nincsenek, szerintem körülbelül a világ legnagyobb <a href="http://www.cabel.name/2006/08/multiplayer-game-of-year.html">multiplayer játéka</a>. Rengeteg <a href="http://www.szanto.org/2006/09/16/nikeipod-meg-en/">rajongóval</a>.</p>
<p>A képlet egyszerű, kell hozzá egy iPod nano, egy Nike+ készlet és egy arra alkalmas cipő (avagy egy teljesen hagyományos amire ráhackeli a delikvens a pár grammos szenzort). Aztán lehet futni, immár nem a vakvilágba: a bal cipőtalpba süllyesztett érzékelő a láb mozgása alapján számolja a megtett távolságot, a testsúly ismeretében pedig az elégetett kalóriákat.</p>
<p>Mi több, mindezt meglehetősen pontosan. Még az ötbetűs portálnak sem sikerült bebizonyítani hogy a Nike/Apple hazudik és a ketyere vacak, pedig istenemre <a href="http://index.hu/tech/hardver/fselr060831/">megpróbálták</a>. Végül csak annyit sikerült kihozni, hogy bizony hatékonytalan a futás ha egy gyorséttermi menü magában kétezer kalória. Hja kérem,  <em>nincs királyi út</em>, mint arra már jó ideje ráébredtek.</p>
<p>De csak kellett már valami szenzációs: csak kihozták hogy ez a két gonosz multi (amellett, hogy az általuk gyártott készülék csak az általuk gyártott cipővel/mp3 lejátszóval megy, minő rothadó kapitalista észjárás) bizony <a href="http://index.hu/tech/biztonsag/niptv061204/">a személyes adatainkra tör</a>. Merthogy követhető a szenzor által sugárzott jel. Az mindössze egy mondatot érdemelt, hogy bizony a jeladót ki is lehet kapcsolni, és ha az ember lusta azt csak nem lehet már a gyártók számlájára írni. Valamint azt a tanulmány készítői magyarázzák el nekem, (mintha egy hatéves gyerek volnék) hogy attól hogy titkosítják egy jel <em>tartalmát</em> mégis hogyan lesz kevésbé bemérhető.</p>
<p>Nade vissza az eredeti mederbe. Mitől lesz ez akkor MMOG? A webfelülettől, ahová fel lehet töltögetni szépen a futásokat, célokat lehet meghatározni, sőt versenyezni, akár egy kontinenssel arrébb élőkkel is. Ettől lesz igaz a reklám. Mert roppant addiktív, muszáj futni, az ember meg akarja mutatni a másiknak hogy jobb, magának hogy eléri a célját ha törik ha szakad. Mással nem tudom magyarázni, hogy például amikor csak egy nap volt hátra és én hét futással voltam lemaradva a futásszámos célomtól mi más vett volna rá 4x2km és 3x3km egymás után való lefutására.</p>
<p align="center"><a href="http://sesam.hu/wp-content/uploads/2007/05/nikeplus.png"><img id="image762" src="http://sesam.hu/wp-content/uploads/2007/05/nikeplus-small.jpg" alt="Nike+ webapp" /></a></p>
<p>Mert ugye mégsem lehet kispályázni. Az első használatkor kissé megrendített, hogy 3km a legkisebb előre beállított táv, aztán pár hét múlva megvolt az első 10k, nemrég pedig a <a href="http://sesam.hu/2007/05/10/no-nonsense/">félmaraton</a>.</p>
<p align="center"><strong>I am addicted.</strong></p>
