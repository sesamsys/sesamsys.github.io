---
layout: post
status: publish
published: true
title: In Bruges
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 4388
wordpress_url: http://sesam.hu/?p=4388
date: '2015-03-23 15:31:13 +0100'
date_gmt: '2015-03-23 14:31:13 +0100'
tags:
- Travel
- In Bruges
- Fernweh
- Brugge
comments: []
---
<p>A linkből látszik, hogy <a title="In Bruges" href="/2012/02/12/in-bruges/">volt már ilyen című bejegyzés</a>, akkor a film folyományaként. Ráadásul abban is említem Isolde-ot, ahogy a mostani utazás is úgy kezdődött, hogy <a href="http://isolde.blog.hu/2015/02/27/in_bruges_387" target="_blank">olvastam nála a túráról</a> (<a href="http://isolde.blog.hu/2015/03/04/bruges_kepekkel" target="_blank">képekkel</a>).</p>
<p>A hatórás brüsszeli gép nem volt tele, és a miénk is hamarabb odaért, mint a menetrend szerint kellett volna. Viszont nem kockáztattuk a korábbi buszt, így két órát kempingeztünk a reptéren, ahol azért túl sok mindent nem lehet sajnos csinálni. Vigyetek magatokkal könyvet. A <a href="http://www.flibco.com/en" target="_blank">Flibco</a> buszjegy meg nem 5 Euró volt, hanem 17, de nem is foglaltuk túl előre. Cserébe visszafelé olyan vadi új Setra hozott minket, hogy bármelyik Volán sofőr elsírta volna magát.</p>
<p>Airbnb-s szállásunk volt, <a href="https://www.airbnb.com/rooms/5129550" target="_blank">méghozzá itt</a>, és én ilyen állat helyen még nem laktam. A ház a történelmi városközponttól egy utcasarokra van, kívülről cuki régi, belülről viszont frissen felújított, modern. A hosztjaink pedig iszonyú rendesek voltak, tömtek minket kávéval, teával, keksszel, sörrel, reggel müzlik vártak az asztalon, még a hazaútra is kaptam két doboz sört, nehogy baj legyen. Tippeket is kaptunk, hol érdemes enni (belgák által üzemeltetett sültkrumplizóban), és hol van olcsó Smatch a bevásárláshoz. Szóval ha Brugge-be mentek, nyugodtan lakjatok náluk, jó lesz. <a href="www.airbnb.com/c/pszilagyi3?s=8" target="_blank">Ezzel a referral linkkel</a> meg mindketten kapunk 23 Eurót, ha nem Airbnb-ztetek még.</p>
<p><a title="Rozenhoedkaai by Péter Szilágyi, on Flickr" href="https://www.flickr.com/photos/sesamsys/16716719910"><img src="https://farm8.staticflickr.com/7636/16716719910_05fb8f8952_c.jpg" alt="Rozenhoedkaai" width="100%" /></a></p>
<p>A hely amúgy iszonyú <em>turistás</em>, de ha valakit ez inkább irritál, akkor is nagyon jól el lehet lenni egy hétvégén. Talán az egyedüli tipikus tevékenység volt, hogy hajóztunk a csatornákon, ami a hűvös időnek köszönhetően nagyon akciós 8 Euróba került fejenként, és abszolút megérte. A toronyba (Belfry) már nem is másztunk fel, mert meguntam a sorban állást. Ezen kívül pusztítottuk a waffelt és a sört. A sörözők olyanok, hogy az itallapon húsz oldalon át sorolják terület szerint csoportosítva a kézműves söröket. Érdemes beszélni a személyzettel, hogy adjanak tanácsot. A cuki középkori utcákon simán csak sétálni is nagyon jó, illetve a belvárost körülvevő csatorna gátján lehet futni is. Tömegközlekedésre nem kell költeni, minden elérhető gyalog.</p>
<p><a title="A very old bridge by Péter Szilágyi, on Flickr" href="https://www.flickr.com/photos/sesamsys/16284180423"><img src="https://farm9.staticflickr.com/8706/16284180423_5a9661b1bc_c.jpg" alt="A very old bridge" width="100%" /></a></p>
<p>Mielőtt kimentünk, meg voltam róla győződve, hogy Belgiumnak ezen a részén flamand a hivatalos nyelv, de <a href="http://en.wikipedia.org/wiki/Flemish" target="_blank">rá kellett ébrednem</a>, hogy igazából holland. A flamand (vlaams) csak egy helyi beszélt változat, ennyi. Az mindenesetre vicces volt, hogy ahogy haladtunk a busszal Brüsszel felé, az elején a holland Brussel volt kiírva az autópálya tábláira, később a francia Bruxelles.</p>
<p><a title="Goodbye, blue sky by Péter Szilágyi, on Flickr" href="https://www.flickr.com/photos/sesamsys/16716591818"><img src="https://farm8.staticflickr.com/7604/16716591818_b337d6346f_c.jpg" alt="Goodbye, blue sky" width="100%" /></a></p>
<p>Ide a végére be akartam szúrni egy frappáns idézetet a filmből, de meggondoltam magam.</p>
