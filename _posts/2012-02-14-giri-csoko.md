---
layout: post
title: Giri-csoko
author:
  display_name: sesam
  login: sesam
  email: petersz@me.com
  url: http://sesam.hu
date: '2012-02-14 10:33:40 +0100'
date_gmt: '2012-02-14 09:33:40 +0100'
tags:
- culture
- Valentine's Day
- Japan
- customs
- White Day
comments: []
---

Japánban a mai napon nem virág és üdvözlőkártya özön tapasztalható, hanem csoki. Sőt, az ajándékozás iránya is fordított: a lányok lepik meg a fiúkat az édességgel.

Nyilván nem lenne Japán, ha ez ilyen egyszerűen menne. Ugyanis ilyenkor nem csak a szeretett (vagy vágyott) férfi kap ajándékot, hanem a munkatársak is. És nagyon fontos, hogy mindenki a megfelelő értékű és mennyiségű csokoládét kapjon.

A nemszeretem kollégák muszájból kapnak ún. giri-csokot (義理チョコ), az igazán utálatosaknak pedig csó-giri-csoko (超義理チョコ), azaz nagyon muszáj csoki jut, ami általában valami olcsó vacak.

A pasiknak persze mérce, hogy hányan és milyen csokoládét adtak nekik. Meg agyalhatnak azon, hogy vajon tényleg azért kaptak-e, mert vonzónak találják őket, vagy csak a kötelező kör miatt.

És mielőtt még megirigyelné valaki a japán férfiakat, egy hónappal később a White Day alkalmával viszonozniuk kell az ajándékokat, méghozzá hagyományosan legalább két-háromszoros értékben. A nők persze nem átallanak olykor beruházási céllal is csokit ajándékozni, gondolva a jövőre.
