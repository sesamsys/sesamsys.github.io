---
layout: post
title: Android három hónap után
author:
  display_name: sesam
  login: sesam
  email: petersz@me.com
  url: http://sesam.hu
date: '2011-10-07 15:22:31 +0200'
date_gmt: '2011-10-07 13:22:31 +0200'
tags:
- Android
- apple
- google
- iphone
- iOS
- Nexus S
- Tech &amp; Gizmos
comments:
- id: 5057
  author: Youkai
  date: '2011-10-07 23:13:52 +0200'
  date_gmt: '2011-10-07 21:13:52 +0200'
  content: "Hát egen, droid, kissé nekem is elegem lett belőle, most már a töltőn
    pihen a kis pulse, nem is használom, max reggel ébresztőórának :(, hogy miért
    szépen leírtad, itt én próbáltam hackelni meg rom-ot főzni meg minden, de elegem
    lett, most egy w7-es samsung Omina 7 van és imádom, működik, király, az  iphonet
    használó haverok is kedvelik, mit lehet még mondani rá :) (Az amúgy vicces, hogy
    egy olyan zárt rendszer használok és kedvelek, mint az ios/iphone, csak más tálalásban
    :) )\r\nA WP7 sem jönne be neked, több okból is... Mac, osx, zune...\r\nMac-et
    használsz a wp7 elégé a win7-re van épülve, meg a többi Microsoft termékre, osx
    és zune, gondolom hallottad már a Windows felhasználók panaszait/szidalmait az
    itunes miatt, meg hogy mit is művel win alatt. Ezt most megkapják az OSX felhasználók
    a zune-tól, ha nem akarsz csak ezért egy win7-et telepíteni, akkor a wp7 is felejtős
    a számodra. Szóval szerintem ha nem akarod lecserélni a mac-et egy win7/8-ra akkor
    szerintem amit tudsz menjél vissza apple földre."
- id: 5146
  author: Szak1
  date: '2011-10-16 10:01:41 +0200'
  date_gmt: '2011-10-16 08:01:41 +0200'
  content: A billentyűzet gondjait elég elegánsan meg lehet oldani a swype felrakásával,
    egyelőre ingyen le lehet tölteni regisztrációért cserébe. Én most ezt a telefonomról
    írom, és ékezetek, és a szavak felismerése is szinte hiba nélkül megy. Őőűí
- id: 5178
  author: SeSam
  date: '2011-10-18 15:50:54 +0200'
  date_gmt: '2011-10-18 13:50:54 +0200'
  content: A Swype nem úgy működik, hogy húzogatod a kezed a billzeten? Nekem ez a
    módszer eddig nem tűnt túl vonzónak. Ettől függetlenül lehet jó persze.
- id: 5180
  author: Szak1
  date: '2011-10-18 16:56:34 +0200'
  date_gmt: '2011-10-18 14:56:34 +0200'
  content: "Lehet \"sima\" billentyűzetként is használni, egymás után megnyomva a
    betűket. Hosszan nyomva pedig minden szám és írásjel elérhető, plusz hosszú ékezetek.
    \r\nCsináltam egy screenshotot a magyar módról:\r\nhttp://dl.dropbox.com/u/12673947/ScreenShot.png"
- id: 5183
  author: SeSam
  date: '2011-10-18 23:55:18 +0200'
  date_gmt: '2011-10-18 21:55:18 +0200'
  content: Valóban jól néz ki. Megnézem magamnak, köszi. :]
---

Három hónapja használom a Nexus S-t fő telefonként: már egy ideje gyűjtögetem a tapasztalataimat a készülékkel és az Androiddal kapcsolatban.

Elöljáróban annyit szögezek le, hogy a meglátásaim a gyári Android operációs rendszerről szólnak. A telefon a 2.3.5-ös verzióval jött, nemrég pedig OTA frissítésben megkapta a 2.3.6 hibajavítást. Az egyik dolog, amit utáltam az iPhone 3G-mben, az az, hogy a Softbank semmi szín alatt nem volt hajlandó feloldani a szolgáltatóhoz kötést, így csak Jailbreak és Ultrasn0w unlock segítségével tudom itthon használni. Nincs kedvem feltöréssel, hackeléssel foglalkozni, Androidon sem.

A hardverrel kapcsolatban a legzavaróbb az oldalra helyezett bekapcsoló és feloldó gomb. Egyrészt simán megszoktam az iPhone tetején lévőt, másrészt a mindennapi használat során is feltűnt, hogy sokat nyomom meg véletlenül, például az ellentétes oldalra pakolt hangerőszabályzó használatakor. Úgy tudom, minden Samsung telefonon ide teszik ezt a gombot. Szerintem kényelmetlen, de lehet ezzel is csak egy szabadalomsértési pert akarnak elkerülni.

Innentől szoftver. [Azt már a vásárláskor is írtam](http://sesam.hu/2011/07/04/nexus-s), hogy milyen gyors a cucc: az alkalmazások szinte azonnal betöltődnek, és még nem iskerült annyit egyszerre elindítani, hogy számottevően belassuljon. Ezt azonban az iOS is simán hozza, ha nem 3G-n próbálja futtatni az ember.

Általános dolog a görgetés merevsége. Az iOS lendület alapú, rugalmas görgetése sokkal természetesebbnek hat. Azt megszokva iszonyú darabos az Androidon tekerni. Ehhez jön, hogy csak mostanában kezdik az alkalmazások átvenni a Pull to Refresh módszert, ami azonban a fenti okok miatt szintén kevésbé kézreálló élmény. Arról nem is szólva, hogy gyakran bután is van megoldva: a Twitter alkalmazásban például ha jön egy értesítés, és belekattintva megnyílik az app, utána még újra húzva frissíteni kell, hogy lássam is a szóban forgó tweetet ahelyett, hogy intelligensen azonnal automatikusan csinálná.

Mondjuk mind a Twitter mind a Facebook alkalmazás elég gyatrán van megcsinálva Androidra. Utóbbiból olyan kulcsfontosságú funkciók hiányoznak, mint például az események normális kezelése vagy ismeretlenek keresése névről.

Azután belefutottam egy olyan bugba, hogy a launcher néha egyszerűen megszűnik működni, nem lehet swipe-pal másik képernyőre váltani. A kis pöttyök időnként használhatóak navigációra, de gyakran azok sem. Ilyenkor viszont hiába próbálkozom a task managerrel, nem jöttem rá, mit kéne kilőni, hogy újrainduljon. Csak az egész telefon restartja segít.

A másik idegesítő hiba a gyári időjárás widget. Hiába állítom be, hogy frissüljön automatikusan, falra hányt borsó. Kutakodtam a neten, és kiderült, hogy ez egy ismert (és elég régi) probléma, ami láthatóan nem zavarja annyira a fejlesztőket, hogy megoldják. A 2.3.6 sem hozott ez ügyben előrelépést. Jelenleg eléggé értelmét vesztett így használni.

Nem hiba viszont, csak egyszerűen gyárilag hiányzik a képernyőfotó lehetősége. A szolgáltatók némelyike beleteszi a szoftverbe, de a stock Androidon nem tudok képernyőfotót csinálni, ami azért eléggé gáz. Fel nem foghatom, milyen logika állhat a hiánya mögött.

Szintén eléggé szánalmas dolog, hogy a magyar nyelvű gyári billentyűzetbe nem került rendes ő és ű betű. Ez tesóm 2.2-es és Cili 2.1-es Androidot futtató Bladején is így van, úgyhogy leszűrhető, hogy rá se bagóznak a Googlenél. Jó a magyaroknak a hullámos is.

Az iOS virtuális billentyűzete amúgy is verhetetlennek tűnik számomra egyelőre: az intelligencia, amivel megnöveli a valószínűsíthetően következő betű tapintási felületét szuperul működik. Míg a Nexuson rendszeresen (és gyakran többször egymás után) melléütök, az iPhoneon alig fordul elő ilyesmi.

Az ékezetek miatt vásárolt Smart Keyboard Pro szótára sem az igazi, láthatóan csak összedobtak valami alap szókészletet a magyaroknak. iOS-en lehet úgy gépelni, hogy majd az AutoComplete beteszi az ékezeteket, Androiddal ez nem működik.

Sem a gyári fényképező alkalmazás sem a videofelvevő nem túl erős. Szerintem ebben a kategóriában már igazán lehetne Tap to Focus például. De a fehéregyensúly beállítása sem túl meggyőző számomra. A Kesh koncerten tűnt fel igazán, hogy amíg az összes képem egy elmosódott vacak lett, Anett mellettem az iPhone 4-gyel sokkal szebb és élesebb képeket tudott csinálni. A videomon pedig teljesen használhatatlanná torzított recsegést vett fel a telefon a zene helyett. [Az iPhone 4 meg ezt tudta.](http://www.youtube.com/watch?v=r5Wp0SFlXnA)

Az Androidra tölthető zenelejátszók továbbra is gusztustalanok. Az ÜberMusic tetszett meg, ironikus módon pont a WP7 felületével. Sajnos ez is elég bugos még, bár már nem béta elvileg. Annyi előnye van, hogy meg lehet adni mappát is neki, amiből lejátszik. Így lehet a legkönnyebben megoldani, hogy egy playlistnyi számot átvigyek az iTunesból.

Alapvetően teljesen meg voltam elégedve az iPhone – iTunes szinkronizációval. Fölösleges macerának érzem, hogy mappákat kell ide-oda másolgatni a Nexusra kézzel. Az Androidon állítólagosan működő vezeték nélküli szinkronizálás pedig eléggé gyerekcipőben jár. A doubleTwist ablakon kidobott pénznek bizonyult: tízből kilencsszer végtelen strandlabdázásba fulladt az egész. Utánaolvasva kiderült, hogy a nagyobb méretű iTunes adatbázisok kezelésére egyszerűen nincs felkészítve.

Arra sem sikerült még rájönnöm, milyen logika alapján teszi a fülesre az értesítőhangokat. Legtöbbször az értesítő a telefon hangszórójára megy akkor is, ha be van dugva a headset. Így például futás közben, ha a zajos körúton vagyok épp, abból jövök rá csak, hogy értesítés érkezett, hogy pár másodpercre belehalkít a zenébe, mert magát a telefont már nem hallom. Néha viszont meg mernék rá esküdni, hogy a fülesre is ráteszi az értesítőt.

Cserébe egészen megszerettem az elején utált Samsung headset hangját.

Az értesítési rendszer amúgy tényleg nagyon kényelmes, és imádom.

Kommentelni lehet, az alábbiak kivételével:

_Miért használsz iTunest?_  
Mert nagyon szép, ahogy rendszerben tartja a zenéimet, szerintem nagyon logikus, én pedig rendszerető vagyok. OS X-en amúgy kiválóan is fut.

_Miért nem teszel a telefonra valami nem gyári rendszert, modot?_  
Mert eleget szívtam az iPhone jailbreakkel. A telefont én használni akarom, nem buherálni. Úgy gondolom, nem is feltétlen lenne megoldás, mert generálna legalább annyi problémát, mint amennyit megoldana.
