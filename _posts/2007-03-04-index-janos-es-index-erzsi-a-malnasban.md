---
layout: post
title: Index János és Index Erzsi a málnásban
author:
  display_name: sesam
  login: sesam
  email: petersz@me.com
  url: http://sesam.hu
date: '2007-03-04 01:03:18 +0100'
date_gmt: '2007-03-03 16:03:18 +0100'
tags:
- Law
- Politics
comments: []
---

[Fucking Kids](http://index.hu/velemeny/jegyzet/pedopol0227). Gondolom otthon tele van a törvénymódosítással a média, főleg hogy ebből is bal-jobb vita alakult. Pedig ahogyan az Indexes vélemény is írja, itt bizony nincs kecmec, ez egy EU határozat, amely az Európai Közösséget létrehozó szerződés ([EC Treaty](http://eur-lex.europa.eu/LexUriServ/LexUriServ.do?uri=OJ:C:2006:321E:0001:0331:EN:pdf)) 249. cikkelye szerint: " _A decision shall be binding in its entirety upon those to whom it is addressed_." (Sajnos ennek nincsen tudtommal magyar verziója - illetve ha valaki talál, szóljon - ami önmagában is megér egy misét... Woo! Törölve. [Mégis van magyar](http://eur-lex.europa.eu/LexUriServ/LexUriServ.do?uri=OJ:C:2006:321E:0001:0331:HU:pdf), 2006. dec. 29-e óta. Úgy látszik rég néztem. Pedig már gondolkodtam, hogy érdeklődni kellene valami hivatalos helyen nem érzik-e égető hiányát az alapszerződések magyar változatának.) Magyar változat: " _A határozat teljes egészében kötelező azokra nézve, akiket címzettként megjelöl_." Világos mint a nap.

Nos tehát [a Tanács 2004/68/IB kerethatározata](http://eur-lex.europa.eu/LexUriServ/LexUriServ.do?uri=OJ:L:2004:013:0044:01:HU:HTML) (2003. december 22.) a gyermekek szexuális kizsákmányolása és a gyermekpornográfia elleni küzdelemről ([angolul](http://eur-lex.europa.eu/LexUriServ/LexUriServ.do?uri=CELEX:32004F0068:EN:HTML)) kötelező érvényű reánk, mivelhogy minden cikkely így kezdődik: " _Minden tagállam megteszi a szükséges intézkedéseket_..."

A határozat pedig definiálja ki a kiskorú, mi a gyermekek szexuális kizsákmányolásával kapcsolatos bűncselekmény, stb. Egyvalami nincsen meghatározva, mégpedig a beleegyezési korhatár. Ami Magyarhonban bizony 14 év. Innentől egyértelmű a 3. cikk 2. paragrafus b pontja: " _A tagállam kizárhatja a büntetőjogi felelősség alól a gyermekpornográfiával kapcsolatos következő magatartásokat: [...] az 1. cikk b) pontjának i. és ii. alpontjában említett magatartások a beleegyezési korhatárt elérő gyermeket ábrázoló képeknek a gyermek beleegyezésével történő készítése és birtoklása esetében, **amennyiben azok kizárólag saját használatra készültek**. Azonban a beleegyezés annak megszerzése esetén sem tekinthető érvényesnek, ha például a beleegyezés megszerzéséhez az elkövető visszaélt idősebb korával, érettségével, helyzetével, státusával, tapasztalatával vagy a sértett tőle való függőségével_;"

Ez garantálja, hogy Index János ugyan ne kapjon már 22 évesen öt év letöltendőt mert videóra vette a 16 éves Index Erzsivel a hancúrt. Vagy akár csak fényképeket készített. Ezen a ponton érdemes elgondolkodni, hogy ma már a legbutább mobilban is van kamera, és akár a SuliNettel is lehetett digitális fényképezőgépet vagy kamerát venni. Vajon hány családban lehet ilyen? És hány "gyereknek" juthatott az eszébe, hogy megörökítse a barátnőt/barátot? Sok pénzben fogadnék, hogy a szüleik is csak addig agitálnak e törvényjavaslat ellen amíg a család szeme fényét nem viszik valamely jóféle BV intézetbe "gyermekpornográfiáért".

Az hogy az EU jogharmonizál meg nem újdonság. Többek között erről szól az egyesülés. Ott van például a gyermekszex-turizmus. Ha más országban lehet, akkor majd ott csináljuk...

Hogy ez nem csupán elvi kérdés, íme [Amber (16) és Jeremy (17) története](http://news.com.com/Police+blotter+Teens+prosecuted+for+racy+photos/2100-1030_3-6157857.html?tag=st.num), akik csináltak pár fotót közben. Pechükre épp Floridában laktak, ahol nem olyanok a törvények, mint a fenti EU határozat. El is ítélték őket szépen. Ezt akarjuk?

Ennek fényében mondjuk vicces, hogy minket kritizál az USA Today: [Hungary may legalize porn involving 14- to 17-year-olds for home use](http://www.usatoday.com/news/world/2007-02-19-hungary-porn_x.htm). Bár már a cím is csúsztatás. Nem home use, personal use, korántsem mindegy. " _The Justice Ministry said the draft proposal, presented last month by Hungarian Justice Minister Jozsef Petretei, was in line with European Union norms which give members states the right to regulate the issue at national level_." Megint nem igaz, mert a határozatnak köze nincs a forma és az eszközök nemzeti szintű megválasztásához: az a direktíva lenne.

A cikk további részében a KDNP és a FIDESZ nyilatkozatait idézik. Olyan szavak röpködnek, mint " _legalized pedophilia_ " , " _revolting and distressing_ "

Egyik kommentelőm azt találta a "jaj mit szól a külföld" hozzáállásom okának, hogy jó messze lakom és csak a sajtó "elfogult" híreiből értesülök a dolgokról. Nos, vegyük ezt a fenti esetet. Magyarország jó hírnevének bizonyosan roppant jót tesz, hogy a nemzetközi sajtóban arról írnak, mi itt legalizálni akarjuk a gyerekpornót. Ahelyett, hogy csendben igazodnánk az EU normáihoz, ahogyan a többi ország feltételezéseim szerint teszi. Legalábbis nem emlékszem, hogy bármelyik viszonylag új tagországról az USA Todayéhez hasonló cikkek jelentek volna meg. Nem lehet hogy azért, mert náluk nem csináltak belpolitikai és morális kérdést egy teljesen logikus törvénymódosításból?
