---
layout: post
title: The kids arent alright
author:
  display_name: sesam
  login: sesam
  email: petersz@me.com
  url: http://sesam.hu
date: '2005-06-28 06:24:20 +0200'
date_gmt: '2005-06-27 21:24:20 +0200'
tags:
- Japan
- Human Interest
comments: []
---

Helyzetjelentés: most van 6:14 és fogjuk rá, hogy elkészültem az esszémmel. A téma a prostitúcióval és gyermekpornóval kapcsolatos törvénykezés. Ilyen hasznos dolgokat tanulok japánul, mint a (18- olvasók kérem kapcsolják ki a monitort) "nemi vágy kielégítése céljából a nemi szervek megérintése" stb. Szerintem a perverzió legjobb gyógyíre lenne ha ezeket a törvényeket elolvastatnák a delikvensekkel, örökre elmenne a kedvük a hancúrozástól. Persze nem ám azt hinni, hogy ez valami jópofa szöveg. Először is _tategaki_ azaz vertikálisan írt. Aki szeretné kipróbálni, ajánlom, hogy először is próbáljon meg nyomtatott nagybetűkkel egy szöveget fentről lefelé, jobbról balra leírni. Aztán ha sikerült, olvassa el, majd egy tetszés szerint kiválasztott szót keressen meg. (Igazán mazochisták elképzelhetik, hogy az egész egy 2000+ jeles készletből van írva nem latin betűvel.) Emellett kedvencem a régi törvényekből való idézetek, ahol minden csak _kanjival_ és _katakanával_ van írva. Olyan finomságokat már ne is emlegessek, amikor a _mata_ kötőszó is kanjival van leírva...

Most lesz 4 órám. Phun...
