---
layout: post
status: publish
published: true
title: Véres Gyémánt
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 662
wordpress_url: http://sesam.hu/2007/01/29/veres-gyemant/
date: '2007-01-29 23:37:52 +0100'
date_gmt: '2007-01-29 14:37:52 +0100'
tags:
- Law
- Movies &amp; TV
comments: []
---
<p>Régebben meglehetősen gyakran volt itt filmekről szó.</p>
<p>Én nem hagytam fel filmmániámmal, csak rájöttem, az olvasók nagy része azt szereti ha valamit lehúznak...</p>
<p align="center"><a href="http://www.imdb.com/title/tt0450259/"><img id="image663" src="http://sesam.hu/wp-content/uploads/2007/01/shot0004.jpg" alt="Blood Diamond - Danny and Solomon" /></a></p>
<p>Innentől <a href="http://www.imdb.com/title/tt0450259/">Blood Diamond</a> spoiler, aki nem bánja, klikk.<br />
<!--more--><br />
Szóval legutóbb Blood Diamond-ot néztem, és körülbelül sejtem milyen indokokkal fogja a nép utálni. Fúj szegény afrikaiak klisé. Fúj meghal a főhős klisé. Fúj DiCaprio. Fúj hollywoodi szenzációhajhászat.</p>
<p>Pedig <a href="http://www.imdb.com/name/nm0000138/">DiCaprio</a> (akit a Titanic miatt volt divat utálni, pedig azóta nem éppen szépfiú-szerepei voltak) szuper. Kiégett önző gyémántcsempész, akit a szó legszorosabb értelmében csak a saját haszna érdekel. Persze amint értesül a szerencsétlen halász (<a href="http://www.imdb.com/name/nm0005023/">Djimon Hounsou</a>) elrejtett óriásgyámántjáról rögtön megszerzés módba kapcsol. Mialatt nem kicsit "eszkalálódik" körülöttük a polgárháború, valamint a helyzetet bonyolítani megjelenik egy aktivista újságírónő (<a href="http://www.imdb.com/name/nm0000124/">Jennifer Connelly</a>). A többi üldözés, utcai- és dzsungelharc és finom románc. Szerencsére nincs kötelező ágyjelenet, sőt egy kézfogásban csúcsosodik az egész kapcsolat, ami meglepően kellemes önmegtartóztatás a készítőktől.</p>
<p>Afrika hálás filmalapanyag, gyönyörű melegsárga látképek, rengetegzöld dzsungeltémák, szemétben gazdag sikátorok adják meg az alaphangulatot. Éles a kontraszt az időnként felbukkanó tárgyalóteremmel, és a végjáték londoni bevásárlóutcájával: mintha nem is egy világon lennének. Mint ahogy nincsenek is ha belegondolunk.</p>
<p>Vicces, hogy néhol feliratozott a szöveg, de ha az ember odahallgat feltűnik, hogy angol az csak "afrikaiul". Mint ahogy Leo is végig egy igen izgalmas akcentussal kommunikál. Az egészről <a href="http://www.imdb.com/name/nm0000093/">Brad Pitt</a> jutott eszembe a méltánytalanul ismeretlen <a href="http://www.imdb.com/title/tt0119643/">Meet Joe Black</a>-ből, mikor a kórházban elsőre teljesen érthetetlen jamaikai dialektusra vált.</p>
<p>Elég naturalista alkotás, magas hullaszámmal, melyek jelentős hányada maga a főhős keze által kénytelen távozni az örök vadászmezőkre: újságírónő és ébredező lelkiismeret ide vagy oda, ha nincs más mód a hídon átkelésre szemvillanás alatt pofonlövi a két meglehetősen fiatal őrt. Akik ugye ott rontották el, hogy nem rejtettek el maguknak egy méretes gyémántot életbiztosításnak. A RUF pedig szó szerint véve hogy az emberek jövője a kezükben van precízen machétával csonkol fél falukat akár. És van egy érzelmileg meglehetősen sokkoló néhány perc az elfoglalt fővárosban éjjel duhajkodó lázadókról. <abbr title="This is Africa">TIA</abbr>.</p>
<p>Nincs odaírva, hogy "based on a true story", és nyilván nem is lenne létjogosultsága ilyesminek, viszont a szín maga nagyon is valódi. Igen, volt <a href="http://en.wikipedia.org/wiki/UNAMSIL">polgárháború Sierra Leonében</a>, volt kegyetlenkedő <a href="http://en.wikipedia.org/wiki/Revolutionary_United_Front">RUF</a>, valóban gyakorlat volt az amputálás, tényleg gyerekek harcoltak, akiket valóban kábítószerrel tömtek, és igen, belevésték a bőrükbe a RUF rövidítést. Mint ahogy vannak "conflict diamond"-ok és Kimberley Process is.</p>
<p>Ez meg már nemzetközi jog a javából: államok és NGO-k összefogása valamely globális probléma megoldására. <a href="http://www.kimberleyprocess.com:8080/site/?name=kpcs">Így néz ki</a> a Kimberley Process Certification Scheme, és aki adatokra kíváncsi megnézheti a <a href="http://diamondfacts.org/conflict/index.html">diamondfacts.org</a>-ot is. Hogy mindez mennyire eredményes, arról nem tudok, mindenesetre például a <a href="http://news.bbc.co.uk/2/hi/africa/3889221.stm">Kongói Köztársaságot kizárták</a> egyszer az egyezményből, ami gyakorlatilag a legális piac 98%-ának elvesztésével jár. Úgy mellesleg Japán is tag.</p>
<p><a href="http://http://filmbuzi.hu/archives/2006/12/30/Veres_gyemant_Blood_Diamond/">Másvélemény a filmbuzi.hu</a> blogon, amivel már egyszer találkoztam, de most fedeztem fel ismét magamnak. (Mostantól RSS-ben.) Igazi Time magazin-féle internet-jelenség: a független és nem szakmabeli kritika mintha jobb lenne. Jó tudni, hogy nincs egyedül az ember a lelkesedésével.</p>
