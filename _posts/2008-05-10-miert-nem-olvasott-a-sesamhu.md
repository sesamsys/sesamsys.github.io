---
layout: post
title: Miért nem olvasott a SeSam.hu?
author:
  display_name: sesam
  login: sesam
  email: petersz@me.com
  url: http://sesam.hu
date: '2008-05-10 13:46:58 +0200'
date_gmt: '2008-05-10 04:46:58 +0200'
tags:
- blogs
- popularity
- readership
- wordpress
- Human Interest
comments:
- id: 1224
  author: Youkai
  date: '2008-05-10 16:35:25 +0200'
  date_gmt: '2008-05-10 07:35:25 +0200'
  content: |-
    Huh, nem egyszerű ez, de az amit írsz az nem unalmas, én speciel japán miatt találtam meg a blogodat anno, de most már nem csak amiatt érdekel. Egyfajta szövegs reality show egy személyes blog, s szerintem ezt jól csinálod. Ha valami pörgös dolgokat akarsz akkor a napi többszöri postolás felé kell menned, s írni mindenről ami történik veled. Tudom nehéz, én is kb 1 hónapja postoltam magamnál, pedig történtek dolgok, csak lusta vok mint a dög :(. Mondjuk ha kawaii japán csajokat postolnál biztos növekedne az olvasottság, a reptéri bejelentkezés meg zseniális gondolat volt, mondjuk azt lehetett volna fokozni képekkel videokkal, mondjuk nekem e nélkül is nagyon bejött. Jók voltak az engrishes postjaid, mondjuk annyira nem tudok angolul, sajna (rohadok is abszurdisztánban :(), de nég nekem is átjöttek, haveroknak akiknek megmutattam a pl a truck/track fotót szétröhögték magukat. A youtube videók zseniállisak, kérünk még! Sőt lehet fokozni a látogattságot a flickr-en keresztül is, hiszen ez 3, vagy 4 nyelvű blog (magyar/angol/japán/ német) Mondjuk a japánnal kissé szívtam egy idejig, de a bábelfish segíttett, szóval flickr ott is vannak csoportok, ha küldesz képeket oda akkor onnan is kezdenek jönni majd az olvasók.
    Ami a nagy blogszolgáltatót illeti igazad van, de van hátránya is, engem már megtalálta a lokális turbómagyarok(neonácikák) meg az anti WOW-ok, s azért egy "köcsög WOW-ok beszólás nem éppen növeli az enber fiának postolási kedvét :(, viszont ott nem szívsz a szerver error-al ennyit, viszont nem tudod ennyire egyedivé tenni a blogot, vagy én nem néztem meg jobban a wp lehetőségeit?
    Amúgy meg hogy nincs komment egy posthoz, az nem jelenti azt, hogy nem olvassák, én meg grafomán vagyok néha, szóval bocsi, ha ez most hosszú lett, meg a többi fél oldalas kommnetért is ezer bocs meg egy anyamedve :)
    Ami még sokat dobhat egy blogon az interakció, lehet nyugodtan hosszab mondatokban válaszolni, vagy elküldeni a kedves olvasót a búsba, ha úgy érzed, legalább akkor van erős interakció :)
    Nah megyek reggelizni, neked meg jó étvágyat a vacsorához :)
- id: 1225
  author: sld
  date: '2008-05-10 19:41:56 +0200'
  date_gmt: '2008-05-10 10:41:56 +0200'
  content: |-
    Szerintem érdekes dolgokat írsz. Én speciel szeretem azt ha valaki egy teljesen másik helyről olyan dolgokat ír amiket jó eséllyel én nem fogok megélni, hacsak nem lesz sok pénzem :)

    Amit a bloggyűjtőkről (freeblog, index) írsz, az igaz, de megfelelő hálózatokon (amiken már egyébként fent vagy) csak igazából idő kérdése a dolog.

    Az emberek érdektelenek és lusták. Sokan azt sem tudják hogy mi az az RSS, nemhogy használnának bármilyen reader software-t, ezért lustaságból kifolyólag nem fogják meglátogatni az oldalt. Azonkívül a blog széleskörű elterjedését szerintem gátolja az is hogy a blog kétharmad része magyar.

    Szerintem a te blogod nagyságrendekkel érdekesebb mint az enyém, amire nekem körülbelül 3 hónapja konkrétan nincs időm :P

    Szóval csak idő kérdése :)
- id: 1226
  author: foodlfg
  date: '2008-05-10 22:33:32 +0200'
  date_gmt: '2008-05-10 13:33:32 +0200'
  content: |-
    Most direkt megnéztem a japán blogos könyvjelzőimet, amiket már vagy jó féléve nem néztem, és a legtöbb, vagy megszűnt, vagy már legalább féléve nem frissült, úgyhogy szerintem nagyon jól állsz a témában. Még ha nincs is olyan sok Japánról szóló bejegyzés.

    Egyébként szerintem a legjobb blog a témában a http://hp.d2.hu/tokyo/ , ami kicsit hiánypótló is, mert kevés fényképes bloggal találkozni.
    Szóval nincs nagy tolongás, de majd még keresgélek a neten.. (hátha)
- id: 1227
  author: SeSam
  date: '2008-05-10 22:55:53 +0200'
  date_gmt: '2008-05-10 13:55:53 +0200'
  content: Szal fotót a népnek. *jegyzetel*
- id: 1228
  author: Ardin
  date: '2008-05-11 04:11:17 +0200'
  date_gmt: '2008-05-10 19:11:17 +0200'
  content: |-
    Nem tudom, milyenek az olvasottsági mutatóid, de szerintem annyira azért nem panaszkodhatsz. Van, aki ennyi látogatónak is bőven örülne ;)

    Szvsz érdekesen írsz, és van szemed hozzá, hogy észrevegyél olyan dolgokat, ami mellett a legtöbb ember simán elmenne. A több képet én is támogatom a blogban. (a képtárat legtöbbször nem jut eszembe/nincs energiám nagyon böngészni. Az EMV-k is nagyon jók, csak így tovább ;)
---

Tegnap este ezen gondolkodtam elalvás előtt.

Az az igazság, hogy több oka is lehet annak, hogy viszonylag kevesen látogatnak erre. Szubjektív és objektív szempontok alapján is elkövettem nagy hibákat.

Elsőként lehet, hogy egyszerűen _amit és ahogyan írok az érdektelen, rossz vagy unalmas_.

Másodsorban _nincs egy központi téma, ami összefogná a blogot_. Ez azért problémás, mert így lemorzsolódnak azok, akik csak egy aspektus (például Japán) miatt látogatnak ide. Sokkal egyszerűbb megfogni a közönséget egy tematikus bloggal.

Az összevissza mindenféléről szóló személyes blog csak akkor népszerű, ha az írója valami miatt híres személyiség, vagy ritkább esetben képes olyan egyéni stílusban, karizmatikusan írni, ami miatt majdnem mindegy, hogy a dél-amerikai nyúltenyésztésről vagy BKV ellenőri élményeiről blogol.

Harmadrészt _hátrány az is, hogy nem valamilyen ingyenes blogszolgáltatónál, hanem saját WordPress rendszeren írok_. A [freeblog.hu](http://freeblog.hu) vagy a [blog.hu](http://blog.hu) rendelkezik egy főoldallal, ahová időről időre különféle szerkesztési szempontok alapján ki tud kerülni egy-egy jól sikerült írás.

Vagy gondoljunk csak az [Index](http://index.hu) főoldalán lévő blogdobozra. Egy link onnan hatalmas forgalmat tud generálni egy bejegyzésre. És ha ezeknek a látogatóknak csak néhány százaléka is visszatér, az már nagyot dobhat az olvasottságon.

A blog csak egy fokig terápia vagy önkifejezés. **Mindenki szeretné, hogy amit leír, azt olvassák.** És a blog körül egy közösség kialakítása lenne a végső cél.
