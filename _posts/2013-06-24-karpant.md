---
layout: post
title: Karpánt
author:
  display_name: sesam
  login: sesam
  email: petersz@me.com
  url: http://sesam.hu
date: '2013-06-24 14:24:22 +0200'
date_gmt: '2013-06-24 12:24:22 +0200'
tags:
- heat
- Nike+
- running
- armband
- Sport
comments: []
---

Azért elég fakír vagyok, szombat délban a 35 fokban felfutottam a Citadellára.

![Citadella run](http://sesam.hu/wp-content/uploads/2013/06/Screen-Shot-2013-06-24-at-13.16.06-.png)

Úgy kezdődött, hogy megtudtam, a Nike bolt kapott karpántot, amit már régóta terveztem venni. Egyrészt nincs minden futócuccomon hová tenni, másrészt a futónadrágom bélésébe varrt zseb klímája meglehetősen trópusi, nem feltétlen a legjobb hely a telefonnak. Valamint úgy tűnt, ha nem árnyékolom annyira a saját testemmel a műholdat, kevésbé dobja el a jelet a készülék. Nem tudom, ennek lehet-e hozzá köze, de korábban úgy tapasztaltam, hogy télen, amikor még nem volt technikai cuccom, és több réteg ruhával igyekeztem ezt kompenzálni, nagyon szenvedett a telefon a GPS megtalálásával és megtartásával.

Szóval ha már vettem, ki kellett próbálni, és mivel legutóbb felbicikliztünk, most akkor úgy gondoltam, beépítem az útvonalba. Kicsit azért megerőltető volt, le is hagytam a végéről az Infopark-kört egészségmegőrzési célból. A pánt mindenesetre jól vizsgázott, nem párásodott be a telefon, vagy hasonló.

Egyetlen probléma vele az, hogy a fényérzékelőjét is fedi az iPhone-nak, így az automatikus fényerő beállítás azt hiszi, éjjel van, úgyhogy tűző napban szinte semmit nem lehet látni a képernyőből. Ilyenkor kézzel fel kell húzni a fényerőt futás előtt.
