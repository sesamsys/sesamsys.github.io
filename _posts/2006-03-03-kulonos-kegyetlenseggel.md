---
layout: post
title: különös kegyetlenséggel
author:
  display_name: sesam
  login: sesam
  email: petersz@me.com
  url: http://sesam.hu
date: '2006-03-03 23:35:40 +0100'
date_gmt: '2006-03-03 14:35:40 +0100'
tags:
- Human Interest
comments: []
---

Sokkterápiát tartanak a japánok. Először egy levéllel szembesültem, amit a jelenlegi internet-szolgáltatóm küldött, melyben közlik, hogy április elsejével megszüntetik a szolgáltatásukat a kollégiumban. A'la hirtelen felindulásból és minden különösebb ok nélkül. Majd a modemet adjuk le lent az officeban. Tulajdonképpen úgyis le akartam mondani őket, mert rendeltem ugye csekély 100Mbites optikai netet kábelTV-vel. Viszont eme új ISP, az NTT Nyugat-Japán is felhívott, melyben közölték, hogy sajnálják, de sok az új előfizető, szóval legkorábban is április második felében tudják egyáltalán elkezdeni kiépíteni a koliban a bázisállomást/routert, stb. (Értsd: ebből net jó ha májusban lesz.) Úgy érzem magam, mint akinek egy hónapra amputálni fogják a lábait... Mi a lilahagymát fogok én csinálni addig?

Más kérdés, hogy sokszor hiába van Internet. Ahhoz, hogy az ember külképviseleten gyakorolhassa a szavazati jogát egy kérvényt kell eljuttatni a lakóhelyén illetékes jegyzőnek. Nosza, kutassuk fel Szolnok Megyei Jogú Város Jegyzőjét. Nos, a [magyarország.hu](http://www.magyarorszag.hu/kozigazgatas)-n nincs ilyen irányú információ, és az önkormányzat weboldalának is a [szolnok.hu](http://www.szolnok.hu/0100_hun) linket adja meg. Ez utóbbi úgy néz ki, mintha két lelkes általános iskolás ganbarta volna össze valamikor a kilencvenes évek elején. Információ itt se sok van. Barátunk, a [Google](http://www.google.co.hu) a [szolnok megyei jogú város jegyzője](http://www.google.co.hu/search?hl=hu&q=szolnok+megyei+jog%C3%BA+v%C3%A1ros+jegyz%C5%91je&btnG=Google+keres%C3%A9s&meta=) keresőszóra elsőként egy 2001-es [panaszlevél](http://www.aurigaregi.fw.hu/kp/phkifogas.htm) online változatát dobja ki, a [szolnok megyei jogú város önkormányzata](http://www.google.co.hu/search?hl=hu&q=szolnok+megyei+jog%C3%BA+v%C3%A1ros+%C3%B6nkorm%C3%A1nyzata&btnG=Keres%C3%A9s&meta=) pedig a [vendegvaro.hu](http://www.vendegvaro.hu/43-17856) releváns oldalát hozza le, ahol cím van, de a jegyzőről továbbra sem tudunk meg semmit. Hát gratulálok, kedves lakóhelyem. Ennyit az elektronikus ügyintézésről és az önkormányzati IT-ről. Végül [ezen a teljesen irreleváns oldalon](http://kovi.oki.hu/gyakhely/onka11.htm) találtam egy nevet (Dr. Krizsa Sándor). 2003-as adat ugyan, remélem még nem váltották le. (A magyarország.hu-n is a [krizsas@szolnok.hu](mailto://krizsas@szolnok.hu) cím szerepel. (Vérszagra gyűl az éji vad, tessék spambotok, ennivaló! ;) ))

A limonádé jó ötlet, de kell bele cukor, különben csak savanyú az is.
