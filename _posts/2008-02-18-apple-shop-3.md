---
layout: post
title: Apple Shop 3
author:
  display_name: sesam
  login: sesam
  email: petersz@me.com
  url: http://sesam.hu
date: '2008-02-18 11:53:54 +0100'
date_gmt: '2008-02-18 02:53:54 +0100'
tags:
- apple
- Apple Shop
- battery
- Mac
- macbook
- one to one
- Japan
- Tech &amp; Gizmos
comments:
- id: 1056
  author: Ardin
  date: '2008-02-19 06:54:59 +0100'
  date_gmt: '2008-02-18 21:54:59 +0100'
  content: |-
    Nem a cikkhez tartozik, csak felfedezés:

    "MMOG" keresőszóra a blogod 9. a google találati listáján. Gratula :D
---

Ez igazából csütörtökön volt, csak le vagyok maradva. Szóval felhívtak, hogy van akku, én meg mentem. Ezúttal nem kellett appointment, hanem soron kívül leültettek, és hozták is a csereakkut. Jól sejtettem, azért nem lehet kiküldeni, mert a régit viszont bevonták (hiszen garanciális csere tulajdonképp), és teljesen más, ipari csomagolású dobozból jutottam hozzá az újhoz, ezért nem működött a "leemelek a polcról egy újat" dolog.

Az új cucc persze tökéletes egyelőre. 5165 mAh kapacitású teljesen feltöltve. Ami viszont még ígéretesebb, az a hardver revíziószám, ami az új esetében 0500 szemben az előző 0300 számával. Ebből következtetek arra, hogy amit kaptam, az egy újabb generációs telep, remélhetőleg kijavított gyermekbetegségekkel.

Ja, és amíg vártam, megszemlélhettem, ahogy egy idősebb japán nővel foglalkoztak a _one to one_ szolgáltatás keretében. Ilyen csak Apple Shopokban van, és az a lényege, hogy bizonyos óradíjért egy Machez kiválóan értő segítővel együtt lehet a géphasználatot tanulni. A nő pendriveon hozott képeket, és azokat akarta iPhotoba importálni, és a levelezését beállítani Mailben.

Én tudom, hogy otthon a saját házi buhera dívik, de szerintem ez egy rendkívül jó szolgáltatás. Ezek a srácok és lányok, akik tanítanak tényleg jól ismerik a szoftvereket, és sokat lehet tőlük tanulni. Nyilván nicns mindenkinek szüksége ilyesmire, de például számítógépekkel nehezen barátkozók számára ideális. A japán fizetésekből pedig meg is engedhetik maguknak a "magánórákat".

Többek között ez is egy plusz szolgáltatás, ami csak olyan országokban van, ahol jelen van az Apple, és a Mac hozzáadott értékéhez nagyban hozzájárul.

(Egyébként tudom, hogy Apple Store és nem Shop, de most már nem fogom visszamenőleg átírni a bejegyzéseket.)
