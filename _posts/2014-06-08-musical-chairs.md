---
layout: post
title: Musical Chairs
author:
  display_name: sesam
  login: sesam
  email: petersz@me.com
  url: http://sesam.hu
date: '2014-06-08 17:29:43 +0200'
date_gmt: '2014-06-08 15:29:43 +0200'
tags:
- fail
- Hungary
- MÁV
- railways
- customer service
- vasút
comments:
- id: 20412
  author: Youkai
  date: '2014-06-08 18:28:59 +0200'
  date_gmt: '2014-06-08 16:28:59 +0200'
  content: Ott kéne kezdeni,hogy az egész máv(direkt kisbetű!) felsővezetés kirúgni
    a pecsába/ elküldeni életfogytiglan követ törni(kívánt rész aláhúzandó). Aztán
    privatizálni az egész szart. Aztán lenne normális vasút tiszta kocsi pontos érkezés
    európai színvonal, de ez sajna az európai árakkal is járna, s amíg itt kb Alsó
    Kongó-i fizetések vannak nem hiszem, hogy sokan örülnének ha egy Debrecen-Pest
    IC jegy mondjuk 10.000 Ft lenne másod osztályon... mondjuk ezért már TGV sebességet
    és minőséget várhatnánk el. Amúgy nem értem, hogy mi kerül a jelenlegi rendszerben
    6k egy jegy.... :S
---

Meg még az is volt, hogy egyik vasárnap, amikor jöttem vissza Budapestre a szülőktől, direkt a Keletibe érkező IC-re vettem jegyet, mert a többire már nem volt. Ezekről a vonatokról azt kell tudni, hogy gyakorlatilag gyorsvonatok, egy IC kocsival a szerelvény végén. A 105-ös szék volt az enyém. A kocsiban azonban kiderült, hogy 96-ig vannak az ülőhelyek (fülkés, nem termes), és mindegyik foglalt is volt. Úgyhogy leültem a gyorsvonati részben, és vártam a kalauzt.

![IMG_6946](http://sesam.hu/wp-content/uploads/2014/06/IMG_6946-1024x768.jpeg)

sesam: - Jó napot. A helyemet keresem, 105-ös.  
kalauz: - Jaj, maga is, már vagy az ötödik. Eladták ezeket a jegyeket, de ilyen ülés nincs. Nyugodtan maradjon itt.  
sesam: - Rendben, de nem egészen ezért fizettem...  
kalauz: - Elnézését kérem. Végül is ez egy első osztályú kocsi, ami le van minősítve másodosztályra. Adja ide a jegyét, felírom a számát, és majd jelentem.  
sesam: - Máskor is előfordult már ez?  
kalauz: - Rendszeresen...

A Twitterről közben kiderült, hogy aznap [nemcsak erre a vonatra adtak el fiktív ülőhelyekre jegyet](https://twitter.com/bori_kiss/status/468085964511129600), sőt, volt hogy az egész IC kocsi hiányzott. Ennek ellenére a Keletiben az ügyfélszolgálatra már csak egyedül én mentem el. Rengetegen mondogatják, hogy bizony az egészségügy, meg az oktatás, meg rengeteg minden, az jár. Ehhez képest amikor egy szolgáltatás tényleg járna, inkább lenyelik a békát. Én sem a négyszázvalahány forintos pótjegy miatt töltöttem az időmet ezzel, hanem mert ha soha senki sem szól, akkor tényleg azt hihetik, az ilyen akciókkal minden rendben. A MÁV amúgy is mindannyiunk befizetett adójából működik.

Ahogy [a késés utáni visszafizetésnél](http://sesam.hu/2014/03/12/mav-stop "MÁV Stop"), ebben az esetben sem egyszerű az érdekérvényesítés. Egy A4-es oldalnyi nyomtatványt kellett kitölteni, és a jegyekkel együtt leadni. Mivel bankkártyás fizetést használtam, csak a számlára utalnak vissza. Nem tudtam ott és akkor a számlaszámom, vissza is kellett mennem a papírral. Ez sem ment simán:

ügyfélszolgálatos: - Kapott a jegyvizsgálótól igazolást?  
sesam: - Nem, azt mondta, felírja a jegyeket, és majd bejelenti.  
ügyfélszolgálatos: - Nem is kért?  
sesam: - ...

Több kérdés is felmerült bennem a történet kapcsán. Legelőször nyilván az, hogy az online rendszer miért ad el olyan helyre jegyet, ami nem is létezik. Azután az sem teljesen világos, miért nem éri meg több IC-kocsit rátenni ilyenkor a vonatokra. Vasárnap délután-este gyakorlatilag nem lehet helyjegyet kapni, ezen a vonaton pedig a többi gyorsvonati kocsiban alig ültek. Nem is csodálom, amióta a gyorsvonatokra is kell pótjegy, nem túl gazdaságos nem IC pótjegyet venni, hiszen alig drágább, és helyjegy is egyben. És ugye a hozáállás, egyedül a kalauz kért elnézést, az ügyfélszolgálaton már csak rezignáltan tudomásul vették a problémát. Mintha teljesen rendben való lenne a dolog.

Kíváncsi vagyok, utalnak-e majd.
