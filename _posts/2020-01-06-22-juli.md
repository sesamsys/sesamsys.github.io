---
layout: post
title: "«22. juli»"
author:
  display_name: sesam
  login: sesam
  email: petersz@me.com
  url: http://sesam.hu
date: '2020-01-06 19:26:48 +0100'
date_gmt: '2020-01-06 18:26:48 +0100'
tags:
- Movies &amp; TV
- Norge
- Oslo
- 22 July
- Utøya
- NRK
comments: []
---

Először Erik Poppe [Utøya 22. juli](https://www.imdb.com/title/tt7959216/) filmjét láttam. 72 perc — eddig tartott Breivik mészárlása a szigeten — vágás nélkül. (Oké, biztosan van benne, a néző számára láthatatlanul.) Hetvenkét perc zsigeri rémálom, a gyilkos sosem látszik, együtt szaladsz a szerencsétlen gyerekekkel.

Úgy kezdődik, hogy Kaja megnyugtatja a szüleit: _"Egy szigeten vagyunk, ez a világ legbiztonságosabb helye."_

![](https://sesam.hu/wp-content/uploads/2020/01/vlcsnap-2020-01-06-18h47m01s746-1024x554.png)  
svéd felirat

És van a Netflix-gyártású [22 Juli](https://www.imdb.com/title/tt7280898/), amit Paul Greengrass jegyez. Ez máshogy rossz. Egyrészt mert a Bourne-filmek akciójeleneteit hozza, de ez mégiscsak terrorizmus, nem tömegszórakoztatás. Másrészt mert Anders Danielsen Lie hátborzongatóan tökéletesen adja vissza a merénylő szenvtelenségét.

Most pedig készített a norvég nemzeti tévé, az NRK, egy sorozatot, amelyben egy újságíró, egy aneszteziológus, egy rendőr, egy óvónő és egy szélsőjobbos blogger szemszögéből mutatják be 2011 júliusát.

![](https://sesam.hu/wp-content/uploads/2020/01/RwfiBQA0PN1LgxHh-pVolQcSjfWGA8SDrcEinVdG8zkQ-1024x576.jpg)

[Két epizód már lement, az utolsó hatodik február másodikán lesz elérhető.](https://www.nrk.no/presse/programomtaler/22.-juli-1.14788709)

Jelenleg egy ideiglenes emlékhely a kormányzati negyed, ahol a bomba robbant. **Háncs helyett a széttört üvegablakok szilánkjai veszik körbe a fákat a téren** , és van egy kivilágított emlékmű az áldozatok neveivel.

![](https://sesam.hu/wp-content/uploads/2020/01/IMG_2214-1024x768.jpeg)  
77-en haltak meg Olsóban és Utøyán összesen

[A két filmről van egy Geekz kritika is.](https://geekz.444.hu/2018/10/23/feldolgozhatatlan-ket-film-az-utoyai-meszarlasrol)
