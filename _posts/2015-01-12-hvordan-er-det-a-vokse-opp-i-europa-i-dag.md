---
layout: post
title: Hvordan er det å vokse opp i Europa i dag?
author:
  display_name: sesam
  login: sesam
  email: petersz@me.com
  url: http://sesam.hu
date: '2015-01-12 18:34:13 +0100'
date_gmt: '2015-01-12 17:34:13 +0100'
tags:
- Hungary
- immigration
- life
- Politics
- Norge
- Europe
comments:
- id: 59221
  author: GGábor
  date: '2015-01-12 22:37:47 +0100'
  date_gmt: '2015-01-12 21:37:47 +0100'
  content: Kemény szavak. Ezért az ún. "nemzeti" (agymosott) oldal biztos zsigerből
    lehazaárulózná a fiatalembert...
---

Miközben a kormányfőnk [a bevándorlás ellen szónokol](http://sesam.hu/2015/01/12/lebensraum "Lebensraum") a párizsi megemlékezésen, az Aftenposten—Norvégia legnagyobb újsága—a vélemény rovatba készített egy micrositeot, ahol tizennyolc különböző európai országban élő fiatalnak tették fel a címbeli kérdést: [milyen ma Európában felnőni](http://www.aftenposten.no/meninger/sid/Hvordan-er-det-a-vokse-opp-i-Europa-i-dag--7852600.html).

Hazánkat a huszonkét éves Fazekas Péter képviselte.*

> Nem vágyom arra, hogy abban a jövőben éljek, amit a kormányom épít az országomban. Azt a jelenlegi vezetést, amelyik amelyik begyűjtötte az emberek nyugdíjmegtakarításait, majd egy szempillantás alatt elköltötte, még mindig támogatják az emberek. Úgy gondolom, a kormány olyan mértékben manipulálja a médiát, ami Orwell közismert 1984-ére emlékeztet.
> 
> A szüleim elváltak, amikor 13 éves voltam, azóta egy Budapesttől 80 kilométerre fekvő kisvárosban éltem az édesanyámmal és a húgommal. Mivel a legjobb egyetemek a fővárosban vannak, a legtöbb fiatal a középiskola után ideköltözik. Egyszerűen túl messze van a bejáráshoz. Azért igyekszem amennyi időt csak lehet a családommal tölteni.
> 
> Ami a legjobban feldühít, hogy senki nem megy ki az utcára, nincsenek nagy tüntetések, semmi jele nincs annak, hogy a dolgok nem jó irányba mennek. Mindig is szerettem volna inspirálni az embereket, hogy változtassanak a helyzetükön, hogy hagyjak magam után valamit. Nem olyan egyszerű ezt elérni, bár nagyon szeretném. Próbálok a politikáról beszélni a barátaimmal, értelmes újságokat és magazinokat vásárolni, vagy csak egyszerűen vitázni, de nem túl könnyű.
> 
> **Most már úgy érzem, nem éri meg az országomért küzdeni.** Néha az embernek meg kell tennie, hogy önző módon elköltözzön egy olyan helyre, ahol lehetősége van rendes életet élni. **Itt Magyarországon nekem nincs jövőm.**
> 
> Ahogy a legtöbb barátomnak, nekem sincsenek terveim Budapesten maradni, amikor befejezem a tanulmányaimat a nyáron. **Azt sem látom, hogy valaha úgy érezném, szeretnék majd visszatérni Magyarországra.**

* Szerintem a fordítás elég pontos, de nem vállalok a norvégomért felelősséget. Friidának köszi a segítséget! :)
