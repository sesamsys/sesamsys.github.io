---
layout: post
title: Új vagy használt?
author:
  display_name: sesam
  login: sesam
  email: petersz@me.com
  url: http://sesam.hu
date: '2009-11-13 14:50:04 +0100'
date_gmt: '2009-11-13 13:50:04 +0100'
tags:
- apple
- Apple Store
- environment
- Genius Bar
- iphone
- re-manufactured
- refurbished
- Tech &amp; Gizmos
comments:
- id: 2103
  author: Youkai
  date: '2009-11-21 08:42:18 +0100'
  date_gmt: '2009-11-21 07:42:18 +0100'
  content: |-
    Volna értelme, nekem is van pár olyan alaplapom P4 Amd socekt A, amiken csak pár kondi van felpúposodva, ha azokat emberi áron lehetne cserélni (lehetett volna ) akkor még jó sokáig használtam volna, de sajnos a mai fogyasztói társadalomban, mindig újat kell venni, ebből élnek a gyártók.  Nekem most az aktuális Asus deszkám amiben egy am2-es proci van szarakodik. Valószínűleg a NB... sajnos jövöre lehet hogy cserélnem kell, szóval akkor meg a deszka a proci és a memória a szemétbe, mert az újak (AM3+) már inkább ddr3-al mennek, azokba meg már nem lehet berakni egy X2 4200-at, szóval így van rákényszerítve azt ember, hogy újat vegyen.
    Az apple legalább minőségi cuccokat csinál, mondjuk az árazásukkal nem vagyok kibékülve, a diszkrét vga felhozatalukról meg már ne is beszéljünk. Ok ha vennék egy imac-et egy alapot abban is lenne egy NV 9400 Mobile, most egy 8800 GTS OC van a gépemben, és elégedett vagyok vele, szóval alá nem nagyon akarok menni, mert kihasználom, szóval ezért nem lesz mac az asztalomon, inkább cserélem 2-3 évente a vasat...
---

[A TUAW szerint a javításra beadott Apple termékekbe sok esetben nem új, hanem már használt cseredarabok kerülnek.](http://www.tuaw.com/2009/11/01/think-those-warranty-parts-are-new-think-again) A cikk írója, Josh Carr, dolgozott egy időben a Genius Bar néven futó szervízpultnál. Tapasztalatai szerint a szervízeknek szétküldött cserealkatrészek és -készülékek nagy része úgynevezett "újragyártott" (re-manufactured).

Főként az amerikai Apple boltokban amúgy is kaphatóak "újrahasznosított" (refurbished) készülékek. Ezeket a használt gépeket a boltban átellenőrzik, ha kell megjavítják, majd megtisztítva újra eladják némi kedvezménnyel. A marketinges magyarázat szerint az újragyártott abban különbözik az újrahasznosítottól, hogy az előbbit senki sem használta abban a formában, hanem bizonyítottan jól működő esetlegesen használt darabokból rakták össze.

Nyilvánvalóan a külső borítás ebben az utóbbi esetben új. Például egy iPhone tokja és az üveg értelemszerűen csak új lehet, viszont minden más darabnál (alaplap, LCD, stb.) fennáll a lehetőség, hogy egy elromlott használt telefon belsejéből került át.

Josh-sal ellentétben azonban én nem gondolom, hogy ez probléma lenne. Éppen ellenkezőleg, minden nagyobb szervízhálózatnak így kellene dolgoznia. (Sejtésem szerint biztosan nem csak az Apple használ tönkrement készülékekből darabokat javításhoz amúgy.) Tonnaszámra dobáljuk ki az elromlott technikát, amiből sok esetben még rengeteg darabot lehetne hasznosítani.

Én is kaptam a fekete MacBookba csere Logic Boardot. Új? Nem tudom, de valószínűleg nem. Zavar? Nem, ugyanis hibátlanul működik. És legalább az én kontómra megspóroltak egy alaplapnyi nyersanyagot.

Az ehhez hasonló történetekre is csak egy nyugati ember tud skandallumként tekinteni. Japánban a közhiedelemmel ellentétben nem minden high-tech és új, hanem inkább vigyáznak arra, amijük van. Meg vagyok győződve róla, hogy sok shinkansen szerelvény öregebb, mint a MÁV kocsijai, csak éppen nem graffitizik meg verik szét őket. Nyersanyag nincs, úgyhogy mindent újrahasznosítanak. Ha már nem kell a lakásba a DVD-lejátszó, akkor vagy elvitetik egy erre szakosodott használtcikk-boltossal vagy kiteszik az utcára, és valaki más elviszi.
