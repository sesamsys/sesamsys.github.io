---
layout: post
title: Sola lingua bona est lingua mortua
author:
  display_name: sesam
  login: sesam
  email: petersz@me.com
  url: http://sesam.hu
date: '2007-09-05 23:03:59 +0200'
date_gmt: '2007-09-05 14:03:59 +0200'
tags:
- Music
comments:
- id: 795
  author: foodlfg
  date: '2007-09-06 02:23:38 +0200'
  date_gmt: '2007-09-05 17:23:38 +0200'
  content: |-
    Egyáltalán nem rossz zene. Lehet miért szeretni, csak nem az én stílusom. Lehet hogy még meghallgatom párszor a későbbiekben is.
    Mindenesetre kösz hogy írtál róluk. Sohasem árt egy kicsit kimozdulni a már megszokott stílusokból..
    De én inkább még maradok Rie funél :)
- id: 796
  author: sld
  date: '2007-09-06 03:38:21 +0200'
  date_gmt: '2007-09-05 18:38:21 +0200'
  content: Szeretem mikor az embereknek tetszik amit terjesztek :)
- id: 797
  author: Vale
  date: '2007-09-06 04:15:38 +0200'
  date_gmt: '2007-09-05 19:15:38 +0200'
  content: ez jó! nagyon. holnap gyűjtök még róluk dolgokat. a latinok szerintem stimmelnek.
    a dies irae-t ismerem, ezért szánom, hogy a dies illa-t nem tudtam, de legalább
    a mea culpa, casus belli, gloria patri meg a panem et circensis (ja az nincs ott)
    megvan. pedig karácsonyra kaptam két latin szólásmondásos könyvet, és mégis itt
    vagyok. szégyellem.
- id: 798
  author: Stefan Ernst
  date: '2007-09-06 21:59:04 +0200'
  date_gmt: '2007-09-06 12:59:04 +0200'
  content: Heh - I really do like the Balrog Boogie! I think I should get a language
    guidebook for Hungarian though. ;)
- id: 799
  author: Stefan Ernst
  date: '2007-09-06 22:21:11 +0200'
  date_gmt: '2007-09-06 13:21:11 +0200'
  content: |-
    I now got the album and made an own blog entry about it. :P

    Thanks for the tip!

    <a href="http://www.thxbye.de/Personal/Blog/Entries/2007/9/6_Diablo_Swing_Orchestra.html" rel="nofollow">txhbye.de on D:S:O</a>
- id: 800
  author: SeSam
  date: '2007-09-07 01:57:35 +0200'
  date_gmt: '2007-09-06 16:57:35 +0200'
  content: |-
    Spread the word! You're very welcome. I got the iTunes m4a-s myself, they sound awesome. ;)

    As for the Hungarian text, the italic part is basically a translation of the English last.fm wiki. Believe me if I could I'd write in English all the time but there are always a lot of readers who don't speak the language that well and start to complain should I indulge in English posts for a longer period.

    (I edited your link so it's a bit shorter now.)
- id: 801
  author: Stefan Ernst
  date: '2007-09-07 07:33:27 +0200'
  date_gmt: '2007-09-06 22:33:27 +0200'
  content: I don't mind at all - just glad about every little bit I can understand
    myself. ;)
- id: 802
  author: Vale
  date: '2007-09-10 22:31:08 +0200'
  date_gmt: '2007-09-10 13:31:08 +0200'
  content: most fogtam csak fel, hogy értem a bejegyzés címét. üdítő élmény. azóta
    persze rongyosra hallgatom az albumot, azt mondanám, hogy a balrog boogie mellett
    még a ragdoll physics refrénje is nagyon ütős.
---

_A legenda szerint a tizenhatodik századi Svédországban létezett egy zenekar, akik úgy játszottak mint senki más. Magával ragadó, pompás zenéjükkel az egész országban társadalmi pozícióra való tekintet nélkül elnyerték az emberek szívét. Vad, élettel teli előadásaik gyorsan hírnevet szereztek az együttesnek, s nemsokára hű tömeg kísérte őket turnéikon._

_A tizenhatodik század második felében megerősödött az ellenállás az egyház diktatóriukus uralmával szemben. Az ajándékok és a bérleményei révén hihetetlen gazdagságot felhalmozó egyház elsősorban pozíciójának erősítésére használta a vagyonát, miközben az emberek körében egyre nőtt az elégedetlenség. Sokaknak a zenekar egy új perspektívát jelentett, megkönnyítette a mindennapi élettel való szembenézést._

_Az egyház látva hogyan csökken rohamosan a hatalma az emberek felett veszélyesnek minősítette az együttes tevékenységét. A szemében a zenekar céljai messze nem voltak tisztességesek. A[tiltott hármas hangköz](http://en.wikipedia.org/wiki/Tritone#Historical_uses) gyakori használata és a zenészek szertelen életmódja felett is nehéz volt szemet hunynia az egyháznak. A papok miséikben rágalmazták a zenét, maga Krisztus elleni sértésként aposztrofálva azt. Amikor azonban mindezek ellenére a zenekar népszerűsége mit sem csökkent az egyház kétségbeesettebb eszközökhöz fordult egykori erejének visszaszerzésében. A Sátán zenekarának nevezte az együttest, tagjait ördögimádóktól kezdve pokolfattyakig mindennek beállította. Az elnevezés rajtuk is ragadt és a zenekar divatos nevévé vált. Az egyház végül, mivel a zenészek lejáratására való minden kísérlete kudarcot vallott, hamisan gyilkossággal vádolta meg őket, és hajtóvadászatot indított ellenük. Az ezután következő két évben a tagok törvényen kívüliként tengették életüket. Kénytelenek voltak pajtákban és melléképületekben fellépni, ahová csak korlátozott számú nézőközönség fért be. Szerencséjükre sok nagylelkű ember segített rajtuk szállással, élelemme_l.

_A bujkáló zenészek kézre kerítése céljából az egyház jutalmat tűzött ki a nyomravezetőnek. Az összeg olyan hatalmas volt, hogy a zenekar tagjai megfáradva az állandó meneküléstől és rejtőzködéstől belátták, itt a vége. Tudták, hogy előbb vagy utóbb valaki végül úgyis elárulja a búvóhelyüket, ezért úgy döntöttek, méltón búcsúznak._

_Előtte azonban mindannnyian aláírtak egy megállapodást, hogy a leszármazottaik ötszáz év elteltével ismét megalapítják az együttest és folytatják a gondolatébresztő zene terjesztését. Hat borítékot osztottak így szét a bizalmasaik között, hogy azok majd fiaiknak és lányaiknak továbbítsák azokat._

_Az utolsó koncertjüket minden titkolózást mellőzve hirdették meg. Többezer ember jelent meg, akik közül ugyan alig valaki hallhatta a zenét valójában, a tömeg a zenészekkel együtt énekelt, így lett ez a legtöbbet emlegetett koncert a történelemben. Köszönhetően az emberseregnek a zenekar zavartalanul játszhatottt egészen az utolsó számig, mire a felfegyverzett őrség végre eljutott a színpadig és letartóztatta a muzsikusokat. Börtönbe kerültek majd nemsokára akasztás általi halálra ítélték őket._

_Stockholm, 2003. Puszta véletlenségből egymásra talált az egykori zenekar két leszármazottja egy zenei boltban. Később kiderült, mindketten kaptak egy-egy fura lepecsételt borítékot valami régmúlt őstől, mely utasításokat tartalmazott arra nézve hogyan élesszék újra a Sátán Zenekarát. Igencsak felizgatta őket a felfedezés, és csupán három hónapi családfakutatással rá is találtak a fennmaradó négy örökösre._

_Sajnálatos módon az összes eredeti zenei anyagot elkobozta anno 1503-ban az egyház és megsemmisítette. Zeneileg tehát az újraformálódott együttes nem kapott instrukciókat arra nézve, hogyan folytassák. Midnen részletre kiterjedő alapos megbeszélés után megegyeztek, hogy a zenének a középkori együttes modern folyományának kell lennie. Annlouicet választották a banda frontemberének, angyali mégis erőteljes operai hangja tökéletes volt, hogy átütő erőt kölcsönözzön a zenének. Pontus táncos behatásai és programozási tudása pont jól jött, hiszen az együttes kicsit modernebb hangzás elérésére aspirált. Daniel, a zeneszerző, vele osztja meg a gitáros feladatokat is. Anders hozta a ritmust a zenébe, a kemény basszusok mellé funkys ütemeket is bele-beletoldva, míg Andreas energikus dobolása biztosítja a dalok élő, pulzáló erejét. Andersszel együtt ők ketten a csapat kemény magja. Johannest elméleti tudása és bravúros technikája ötvözve érzelmes csellójátékával tette elengedhetetlen részévé a zenekarnak._

_Együtt a Diablo Swing Orchestra névre hallgatnak és kemények elhatározásukban: valóra váltják őseik ultosó kívánságát._

Amúgy köszönet [sld](http://sld.interhost.hu/sld)-nek aki felhívta a figyelmem rájuk. A fenti történet [a banda last.fm oldaláról](http://www.last.fm/music/Diablo+Swing+Orchestra/+wiki) származik. A zene pedig tényleg magával ragadó, egyedi és eddig nem látott módon innovatív. Mivel azonban nálam hozzáértőbb emberek is vannak, ezért javaslom inkább elolvasásra a [MetalStorm](http://www.metalstorm.ee/pub/review.php?review_id=3635) krikitáját. Aki pedig szeretne belehallgatni, az együttes elérhetővé tett három számot, alant a közvetlen linkek az mp3-akra.

[Balrog Boogie](http://www.diabloswing.com/musiken/BalrogBoogie.mp3)  
[Heroines](http://www.diabloswing.com/musiken/Heroines.mp3)  
[Poetic Pitbull Revolutions](http://www.diabloswing.com/musiken/PoeticPitbullRevolutions.mp3)

Személyes kedvencem a Balrog Boogie. A szöveg latin szerkezetek látszólag értelmetlen egymásutánisága. Ami érdekes, hogy ezek azért előfordulnak itt-ott a mai életben is. Kis kvíz, hogy ki mennyit tud elsőre, Google nélkül és fejből belőlük. Válaszok a tovább mögött. :)

_Mea Culpa, Ecce Signum, Corpus Vile, Coram Deo  
Pactum Serva, Scala Caeli, Gloria Patri, Pax Et Bonum  
Sine Cura, Vade Mecum, Casus Belli, Lusus Naturae_

_Dies Illa, Velut Luna, Dona Es Virtum  
Dies Illa, Velut Luna, Dona Es Virtum_

  
_Mea Culpa_ \- az én hibám/vétkem  
_Ecce Signum_ \- íme a bizonyosság  
_Corpus Vile_ \- hasznavehetetlen test  
_Coram Deo_ \- Isten jelenlétében/előtt  
_Pactum Serva_ \- maradj meg hitedben  
_Scala Caeli_ \- a mennyei grádics  
_Gloria Patri_ \- dicsőség az Apának  
_Pax Et Bonum_ \- béke és megváltás  
_Sine Cura_ \- gondtalanul  
_Vade Mecum_ \- jer velem (állandó társ)  
_Casus Belli_ \- háborús ok  
_Lusus Naturae_ \- szörnyszülött/torzszülött  
_Dies Illa_ \- az a nap (a Dies Irae himnusz folytatása)  
_Velut Luna_ \- mint a hold (az Ó Fortuna vers folytatása)  
_Dona Es Virtum_ \- az erényesség gyümölcse/ajándéka

Esetleg latinul _tényleg_ tudók korrekcióit szivesen fogadom.
