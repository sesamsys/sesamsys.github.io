---
layout: post
status: publish
published: true
title: Skyrun Dunakanyar
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 4654
wordpress_url: http://sesam.hu/?p=4654
date: '2017-06-19 14:42:48 +0200'
date_gmt: '2017-06-19 12:42:48 +0200'
tags:
- running
- trail running
- Skyrun
comments: []
---
<p>Szombaton visszatértem a Pilisbe: Pilismarótról Dobogókőre futottam fel, majd vissza, a <a href="http://skyrun.hu/dunakanyar/" target="_blank" rel="noopener">Skyrun Dunakanyar</a> eseményen.</p>
<p>Az <a href="/2017/06/08/salomon-ultra-trail-hungary/">UTH</a> után hamar vissza akartam térni a terepre, ami csak félig-meddig sikerült. Egyrészt az útvonalról kiderült, hogy nagy része aszfalton vezet, másrészt már a nevezéskor felbosszantott a teljesen indokolatlan közvéleménykutatás, aminek persze minden mezője kötelező volt…</p>
<p><img class="alignnone size-large wp-image-4655" src="http://sesam.hu/wp-content/uploads/2017/06/Screen-Shot-2017-06-19-at-14.06.52-1024x810.png" alt="" width="100%" /></p>
<p>Pláne dühös lettem, amikor a nevezési díj elutalása után pár nappal érkezett egy <strong>fizetési felszólítás</strong> tárgyú levél a postafiókomba. Már elnézést, de ez egy versenyre való nevezés, nem a villanyszámlámat felejtettem el kifizetni…</p>
<p><img class="alignnone size-large wp-image-4656" src="http://sesam.hu/wp-content/uploads/2017/06/Screen-Shot-2017-06-19-at-14.15.02-1024x102.png" alt="" width="100%" /></p>
<p>Kicsit fura is volt, hogy a rajtcsomag drága pólója (?) áll a marketing középpontjában, meg hogy a limitnél jóval kevesebb induló nevezett.</p>
<p>Pilismarótra végtelenül hosszú buszút után érkeztem, lepacsiztam Bitliszbával, aztán csapattuk is a pályán. Egy fordító volt az elején, és kevés kivételtől eltekintve végig aszfalton mentünk lankásan felfelé.</p>
<p>Két frisítőpont volt, 4.6 és 8 kilométernél, úgyhogy okosan már a startnál otthagytam a kézben tartott kulacsom, mondván minek. Kevésbé előrelátón az AirPords dobozát és a kulcsom a zsebemben hagytam, amik végig húzták a nadrágom, meg csörögtek indokolatlanul.</p>
<p>Felfelé nem voltam túl elégedett, mert folyamatosan előztek meg az emberek, de az órára nézve azt láttam, hogy hat peren belüli kilométereket megyek, amikkel amúgy teljesen ki tudtam egyezni.</p>
<p>Tapasztalataim alapján a power hiking inkább az erősségem, mint a felfelé futás. Ez valamennyire meg is látszott a végén a sípályán, amikor sorra előztem az embereket. Az elején. Aztán egyrészt iszonyúan elfáradtam, másrészt elkezdett fájni a derekam. De annyira, hogy meg-meg kellett állnom, hogy kissé kinyújtsam a hátam. Valószínű, valamit rosszul csináltam a mászás közben… Amúgy a sípálya elépesztően meredek, ráadásul füves, a végére teljesen elfogytam.</p>
<p>Próbáltam rövidet depózni: megittam egy izót, megettem egy gélt, majd leöblítettem vízzel, és csapatás lefelé. Bitliszbá végig pár száz méterrel mögöttem volt, lefelé is egyszerre indultunk.</p>
<p>Már felfelé is jól jött, hogy a <a href="http://sesam.hu/2017/06/12/brooks-caldera/">Caldera</a> volt rajtam, mert csúszott a fű. A lejtőn is igyekeztem kihozni a maximumot, zúztam, ahogy bírtam, és próbáltam nem megcsúszni. Cserébe indokolatlanul magas, 190 feletti lett a pulzusom.</p>
<p>A sípálya végén éreztem is, hogy ez sok volt: mindkét vádlim görcsölni kezdett a kompresszós szár ellenére. Kis séta és nyújtás után stabilizálódott a dolog, és tudtam is hozni az öt perc alatti kilométereket a szerpentinen.</p>
<p>Lassan de biztosan be is értem pár versenyzőt, két srácot meg a frissítőponton előztem meg. Lehajtottam az izót, és mentem tovább, ők meg hesszeltek kicsit, ami nagyon sok idő.</p>
<p>Persze már az elején úgy indultam, hogy ez egy edzés, nem érdekel a helyezés, csak gyakorlok. Aztán ott van előttem valaki a pályám, látom, hogy jobb erőben vagyok, gyorsabb vagyok, és muszáj megelőzni. Ilyen ez.</p>
<p>Akit lehetett, megelőztem, végül a 88 indulóból 36-ként futottam be, amivel teljesen elégedett vagyok. 2:21:02 lett az időm 24 kilométeren. A végtelenül magas pulzusommal kellene kezdeni valamit, a <a href="https://www.strava.com/activities/1040667667" target="_blank" rel="noopener">165-ös átlagot</a> soknak érzem.</p>
<p>Sajnos fotó nem született rólam, csak amikor már a célban írtam az üzeneteket.</p>
<p><img class="alignnone size-large wp-image-4657" src="http://sesam.hu/wp-content/uploads/2017/06/DSC_6186-1024x684.jpg" alt="" width="100%" /></p>
<p>Következik a Nyúlcipőbolt Börzsöny Trail!</p>
