---
layout: post
title: WoW Mobile Armory
author:
  display_name: sesam
  login: sesam
  email: petersz@me.com
  url: http://sesam.hu
date: '2009-07-16 13:11:55 +0200'
date_gmt: '2009-07-16 04:11:55 +0200'
tags:
- App
- Armory
- blizzard
- iphone
- Warcraft
- WoW
comments:
- id: 1983
  author: Stefan Ernst
  date: '2009-07-16 17:16:29 +0200'
  date_gmt: '2009-07-16 08:16:29 +0200'
  content: Wrong guild!
- id: 1984
  author: SeSam
  date: '2009-07-16 17:17:06 +0200'
  date_gmt: '2009-07-16 08:17:06 +0200'
  content: agreed :[
- id: 1985
  author: youkai
  date: '2009-07-16 21:48:48 +0200'
  date_gmt: '2009-07-16 12:48:48 +0200'
  content: |-
    Hogy, a jégeső áztatna el, 35 k.  HP egy DK-nál... :)
    Vagy te nyomod sokat, vagy én keveset hozzád képest 17k HP-vel nyomom, mondjuk január óta csak az AH-t bazirgálom, sokak bánatára :)
- id: 1986
  author: SeSam
  date: '2009-07-16 22:26:22 +0200'
  date_gmt: '2009-07-16 13:26:22 +0200'
  content: Ráadásul az Armory nem számolja a Frost Presencet, úgyhogy 38,930 az a
    35k :]
---

Tulajdonképpen adta magát az ötlet, és a Blizzard most meg is lépte: a World of Warcrafthoz tartozó Armory (statisztikai és információs site) mától iPhone alkalmazás formájában is elérhető. A Blizz programozóinak felmenőit pedig sokan emlegetik egy-egy vaskosabb bug után, de meg kell hagyni, hogy a mobil fegyvertár alkalmazás* igen szuperül sikerült nekik. Valahogy így kell kinéznie egy okostelefon-alkalmazásnak 2009-ben: a program zseniális és funkciógazdag.

A használatához természetesen bejelentkezés szükséges; kérésre a nevet és a jelszót megjegyzi, így csak egyszer kell bepötyögni. A jobb alsó sarokba elhelyez egy gombot a főkarakternek, amivel a programból bárhonnan az adatlapjára ugrik azonnal. A bejelentkezett további karakterei is közvetlenül az első menüpontból érhetők el, keresés nélkül, a mellette lévő gomb pedig a guild tagjaihoz egy gyorsmenü.

![homescreen](http://img.skitch.com/20090716-c8x1g375tn2y2nwfdr1bmb8nad.png)![milq](http://img.skitch.com/20090716-g4mba92qwsdx6j998pbqi166ic.png)

Került bele még a játékba beépítettel szinkronizáló naptár és az összes kaszthoz talent kalkulátor, valamint a WoW weboldal legfrissebb hírei is elolvashatók. Külön poén a ranglistázó, ahol az achievementek alapján lehet sorba rendezni a könyvjelzőzött vagy a guildtag karaktereket. Könyvjelző természetesen bármelyik karakterhez tehető.

A talent építgetős részt kivéve meglepően gyors az egyész rendszer, megkozkáztatom gyorsabb, mint maga a weboldal. A talentpontok kiosztása kissé döcögős, viszont nagyon innovatívan a csipkedős zoom funkcióval oldották meg, hogy mindhárom fa látható legyen. A beépített hangok pedig roppant viccesek, bár nekem gyakran rosszul (túl gyorsan) időzítettek az animációhoz képest. Lehetséges, hogy ez utóbbi probléma a gyorsabb grafikájú új iPhone S-en nem jelentkezik persze.

Amit nem volt alkalmam még kipróbálni, az a naptári eseményekről való értesítés. Feltételezem ez a funkció az új push értesítéseket használja. Majd ha kicsit több időm lesz, eljátszok vele. Mindenesetre [érdemes megnézni az alkalmazást bemutató videót](http://www.wowarmory.com/iphone.xml).

[youtube width="600" height="365"]http://www.youtube.com/watch?v=RuWel8LvxfM[/youtube]  
Ijesztő amúgy, hogy lassan tényleg _bárhol_ lehet a Warcrafttal foglalkozni...

* Borzasztó nehéz ám WoW-ról magyarul írni
