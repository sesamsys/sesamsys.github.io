---
layout: post
title: D-nap
author:
  display_name: sesam
  login: sesam
  email: petersz@me.com
  url: http://sesam.hu
date: '2004-11-19 11:00:47 +0100'
date_gmt: '2004-11-19 02:00:47 +0100'
tags:
- Japan
- Human Interest
comments: []
---

Ketten is megírták a rövid határidőn belül, hogy mi az a _shichi-go-san_ ünnep. (Bár az egyik megfejtés nem a kért módon, hanem ICQ-n érkezett, ezért gondolkodom a diszkvalifikálásán. :P) Magyarul a hét-, öt- és háromévesek ünnepét jelenti. _Itami sensei_ szerint a szokás onnan ered, hogy - mint mindenütt - régen a gyerekhalandóság igen magas volt. Hétéves koruk után a gyerekek már jobbára biztonságban voltak a halálos gyermekbetegségektől. Ennek folyományaként, ha a gyermek megérte a három-, öt- majd hétéves kort a szólők November 15-én elzarándokoltak a legközelebbi _shintoista_ templomba, hogy hálát adjanak az isteneknek a gyermekük egészségéért. Ilyenkor díszes kimonóba öltözött az egész család, és úgy mentek az ünnepre. Manapság is nagy összegeket költenek ilyenkor arra, hogy a gyereknek szép kimonót vegyenek. Bár a betegségek már nem jelentenek akkora veszélyt, az ünnep fennmaradt. [Képek itt.](http://sesam.hu/.gallery/753)

A D-nap a _daigakusai_ (egyetemi napok) kezdetét jelenti, ami jelen esetben - idegennyelvi egyetemről lévén szó - a _gaigosai_ (idegen nyelvek napja) névre hallgat. Az egész egyetemet telerakták sátrakkal, amiben különféle nyelvszakok diákjai az adott országot reprezentálják, legfőképpen étellel és itallal. (AIESEC-esek azonnal global village-re asszociálnak, nagyon helyesen, csak itt kevesebb az alkohol...) Ezen kívül az egyetemen munkálkodó sport- ás egyéb köröknek is vannak sátrai. Felállítottak egy nagyszínpadot is, ahol fogalmam nincs mi lesz, de láttam például diákokat a megelőző napokban spanyolul gyakorolni egy színdarabot. Sajnos az eső csepereg, és nem is néz ki úgy, hogy el fog állni, és ez rányomja a bélyegét a hangulatra. nameg nekünk amúgy is tanulni kell(ene).
