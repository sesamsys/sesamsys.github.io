---
layout: post
title: viruses 101
author:
  display_name: sesam
  login: sesam
  email: petersz@me.com
  url: http://sesam.hu
date: '2007-09-11 19:39:17 +0200'
date_gmt: '2007-09-11 10:39:17 +0200'
tags:
- Tech &amp; Gizmos
comments:
- id: 810
  author: Youkai
  date: '2007-09-11 21:46:35 +0200'
  date_gmt: '2007-09-11 12:46:35 +0200'
  content: |-
    Nah ez hosszú lesz, (ahhh mikor írtam rövid kommentet ??? )
    Szóval kipróbáltam a linket, s xp alatt a Nod32 kissé morcosan elküldött a déli féltekére, de amúgy leverte a scr-t mint vak a vizespoharat. Most már csak egy a kérdésem, hogy lehet a mai világban xp/vista alatt meglenni 100%-os virusírtó nélkül ???  Mondjuk a vista alatt kissé megváltozott a dolog, ott  még adminként is kissé hülyének néznek ami jó dolog, az egységsugarú usernél, de kissé idegelő, ha épp valamit csinálnál, de nem hagyja az os :(
    Amúgy őszintén milyen it oktatást akarsz te ebben a T-comtól ölelt ki országban, már ha szabad egy kicsit plagizálnom, az átlag számtech óra kimerül abban hogy megismerik a pasziánszt, meg az aknakeresőt, a többibe már kifárad a számtech tanár. Mert hát ugye az gáz, ha szigorú, meg minden. Én személy szerint kötelezővé tenném az érettségit belőle mindenhol, de nem ECDL-es szinten, talán a BME progmat. szigorlatja jó lenne. :) S akkor nem kellene ilyen hülyeségeket olvasni az zindexen. Nem sírna a gyerek, a neten, hogy őt átverték, vagy a kiscsaj nem lenne kéretlenül ,aktív szereplője a legújabb pedofil pornónak...
    De mondjuk sajna ebben az országban már lusták az emberek gondolkozni is. Csodálkozunk, hogy itt vagyunk???
---

Az ismeretségi körömben épp ketten is panaszkodtak arra, hogy fontos adatokat vesztettek vírusfertőzés miatt, mikor erre a cikkre bukkantam: [Kék halált okozó vírus terjed a Skype-on](http://index.hu/tech/biztonsag/skype070910). Ugye átkattintani lusták és indexfóbok kedvéért a sztori annyi, hogy egyik ismerősöd nevében valamilyen script belinkel egy képet. A kép átirányít egy .scr binárisra, ami ha elindítod, akkor tesz valami csúfat. Az egész dologban engem csak a következő zavar: milyen iszonyatos hozzá nem értés kell ahhoz, hogy valaki ezt beszívja?

1) A script angolul kommunikál, ami kissé furcsa egy magyar kontakttól adott esetben.  
2) A kép link, amit megnyitnánk, egy képernyőkímélő alkalmazás (futtatható) letöltésére irányít. Ez épp hogy csak nem sikoltja, hogy vírus...  
3) Aki ezek után még el is indítja a programot, hát gratulálok...

Nyilván az is benne van, hogy a Winen könnyedén lehet kártékonykodnia egy programnak. Linux/OS X ésegyéb rendszereken a felhasználó felhasználói jogokkal futtat mindent, azaz nem csinálhat akármit egy program, a rendszer lényegi elemeihez nincsen jogosultsága hozzáférni. Winen azonban mindenki adminisztrátor.

Nade még akkor is ha valaki nem találkozott még ezzel a fajta átveréssel, a böngészőprogramja azonnal megkondítja a vészharangot, amint le akar tölteni egy futtatható alkalmazást. Ilyenkor kellene behúznia a rinyarelének. Persze egyszeri felhasználó általában olvasás nélkül leokézik minden figyelmeztetést, aztán szidja Bill Gates felmenőit.

Talán ilyen alapfokú számítógép-használati tudást kellene oktatni számtekórákon. Annyira közhely, hogy a leggyengébb láncszem az egész rendszerben még mindig a monitor és a szék között helyezkedik el.

Ezen a ponton jöttem rá, hogy ismétlem önmagam. [2006\. dec. 14. Feuer Frei](http://sesam.hu/2006/12/14/feuer-frei):

" _Igazából az itt a baj - nem csak a(z online) játékokkal, hanem minden mással a nettel kapcsolatban - hogy a szülőknek lila gőzük nincs általában, miket lehet csinálni, milyen valós veszélyek fenyegetnek. A tudatlanság pedig drága: jó példa erre a nemrégi nagy magyar banki adathalászat dömping. Vagy a lánclevelek. De itt nem arról van szó, hogy valami sötét és gonosz valami fenyegeti az ártatlan internetezőt. Aláír az ember ismeretlen dokumentumot? Vásárol sötét tekintetű alakoktól sikátorokban? Elhiszi, amit a reklámokban mondanak? Nyilván legtöbbünknek megvan a józan esze, hogy megvédje magát a nagy átvágásoktól. De ugyanez az ember adott esetben simán elhiszi, hogy egy nigériai herceg örökölt pénzét éppen az ő segítségével szeretné kimenekíteni az országból... A legbiztosabb alap, amire építeni lehet az az emberi hülyeség._

_Talán ezt kellene tanítani informatikaórán: a[phishinget](http://en.wikipedia.org/wiki/Phishing), a [spamet](http://en.wikipedia.org/wiki/Spam_%28electronic%29), a pedofilokat a chaten. Annyira hajlamosak vagyunk fixre venni, hogy velünk nem történhet ilyesmi. Annyira egyszerű rányomni az OK gombra, hogy az ember elfelejt közben gondolkodni._  
_  
Ezzel kapcsolatban (is) jó dolog egy linux: az ember fia nem admin a saját gépén alapértelmezésben. Valamint egy[rm](http://en.wikipedia.org/wiki/Rm_\(Unix\)) parancs nem kérdez vissza, hogy de te most ezt tényleg biztosan valóban akarod-é._

"He had a term for people like this: temporal provincials - people who were ignorant of the past, and proud of it." _(Michael Crichton: Timeline) - ugyanez a helyzet az "informatikával": "Én nem vagyok **geek** , hogy ezt értsem!" Hja' innentől nem kell csodálkozni, hogy a vírus megeszi a géped. Mi több, bocs, az összes [geek](http://sesam.hu/2005/10/20/welcome-to-the-internet) épp nem ér rá, hogy megszerelje."_

Dehát mint azt [Uj Péter](mailto:up@mail.index.hu) írta a [Lamenta és Morfondírban](http://www.nol.hu/framed/462925):

" _Bár a családomban az egy főre jutó tanárok száma két fő, hosszú időn át nem tettem be a lábamat iskolába, most nyár elején mégis muszáj volt elmenni a gyerek évzárójára, és a szavalat-ének-beszéd alatt megint csak rettenetesen lamentálás és morfondír tört rám, előjött megint a belső Komlós Juci, és a kamerába fordult, mert hát konkrétan negyven évet ugrottam vissza az időben, amikor beléptem az iskola kapuján, az a lepukkantság, azok a gesztusok, mozdulatok, arcok, még a műsor elemei is, és hát hogy mégis mit gondolhat az egészről a gyerek, aki azért mégis az iPodos, World of warcraftos, linkin parkos világból kerül minden nap a hatvanas évekbe vissza, ottan a törött deszkás fa kosárpalánk alatt az aszfaltos udvaron lamentáltam morfondírozva, hogy hát mégis mire juthat az a társadalom, amelyik ennyit képes beruházni a saját jövőjébe?_ " (sic!)

(És gratulálok a NOL-nak, hogy nem lehet rendesen linkelni a cikkekre...)
