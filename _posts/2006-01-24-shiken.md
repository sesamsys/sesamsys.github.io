---
layout: post
title: shiken
author:
  display_name: sesam
  login: sesam
  email: petersz@me.com
  url: http://sesam.hu
date: '2006-01-24 23:39:14 +0100'
date_gmt: '2006-01-24 14:39:14 +0100'
tags:
- Japan
- Human Interest
comments: []
---

10/3 avagy még 7 van hátra. Ma is volt kettő vizsga - vagy inkább ZH-nak mondanám. A japánok midnenre a _shiken_ kifejezést használják, akár írott, akár szóbeli dologról van szó. Más kérdés, hogy szóbeli vizsga szerintem egyáltalán nincs. Nekem legalábbis.

Akik esetleg nem voltak itt az előző szemeszterkor: olyan, hogy vizsgaidőszak jóformán nincs Japánban. Egyes ZH-k a szorgalmi időszakban vannak, legtöbbjük pedig egy hétbe van bezsúfolva közvetlenül a szorgalmi időszak után. Például a mai napon volt egy órám, aztán egy _kyogen_ ZH, (valami ember-társadalom-szociológia-gondolokodás lefordíthatalan nevű alaptárgy) aztán még egy óra, majd egy németteszt. Ja, és nincs UV vagy pótvizsga. Egy esélyed van, ha azt elbaltáztad (például nem mentél el vizsgázni...*köhh*) akkor köszönték a részvételt. Majd jövőre.

Ezzel párhuzamosan viszont a vizsgák azért annyira nem szörnyű nehezek. Például a mai ZH _mochikomika_ volt, azaz bármit (jegyzet, könyv) be lehetett vinni. Innentől persze a kérdések megválaszolása a jegyzetből való kulcsszókeresésre redukálódott. Amúgy is hogy képet lehessen kapni a kyogenről itt az első kérdés: A növénytermesztés elterjedése miért okozott népességnövekedést az ősközösségben? - szóval törióra ötödik osztály. Persze voltak ennél nehezebb kérdések is, de alapvetően a _kyogen_ -ek olyan dolgokról szólnak amit Európában alapműveltségnek hívunk. A bonyodalom, hogy mindezt japánul megfogalmazni azért erős kihívás. Namost el lehet képzelni egy olyan tárgyat, ahol minden teljesen új - pl alkotmányjog...

A németteszt szerencsére teljesen pite kategória volt - jól is jött, mert negyedik órára már meglehetősen sikerül lefáradnom. Ez a nagy baj amúgy a vizsgarendszerrel. Egy nap több vizsga, egy hétig folyamatosan: péntekre az ember már a saját nevét sem tudja leírni katakanával, nemhogy a kérdésekre válaszolni. Ilyen lesz az én hátralévő beosztásom:

**3\. Péntek** > Német B  
**6\. Hétfő** > Statisztika, Társadalomtudomány-elmélet  
**7\. Kedd** > Gazdaságtörténet  
**8\. Szerda** > Alkotmányjog :evil:  
**9\. Csütörtök** > Diplomáciatörténet :evil:  
**10\. Péntek** > Politikai folyamatok :evil:

A gonosz jelűek négy kredites tárgyak, csak hogy fokozódjon az élvezet. Erre mondják a japánok, hogy _ganbatte_...
