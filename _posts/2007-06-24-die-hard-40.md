---
layout: post
title: Die Hard 4.0
author:
  display_name: sesam
  login: sesam
  email: petersz@me.com
  url: http://sesam.hu
date: '2007-06-24 23:21:40 +0200'
date_gmt: '2007-06-24 14:21:40 +0200'
tags:
- Movies &amp; TV
comments:
- id: 702
  author: Youkai
  date: '2007-06-25 06:15:32 +0200'
  date_gmt: '2007-06-24 21:15:32 +0200'
  content: |-
    Hu, nekem a 2. részben (reptéres...) történt beköpés jutott eszembe hírtelen róla...
    "Megint, Karácsony, megint egy szellőző cső, John, hogy tudsz te kétszre ugyanabba a sz*rba léni??"
    Hát a jelek szerint a producerek megcsinálták hogy 4* is összejöjön,  Bár  mondjuk kedvenc "duracel" nyomzónkat nem nagyon tudom elképzelni öltönyben, ... hogy nézne ki Zorro egy batman kosztümben, a vagy akár pókembert is írhattam volna...
    Amúgy a 70-es átlagéltkor, nem lehet, hogy azért volt, mert ez ott kint nem túlzottan , utálom kimondani "kúlt. film" ???  Merg gondolom az  Azumi 3, vagy 4-re szerintem verekedni kellene a jegyekért, vagy javíts ki, ha tévedek :)
---

[Die Hard 4.0 debuts in Japan.](http://www.blinkx.com/burl?v=RAF_-uH2D1zfy0LlRa7i1TgH9ZeLd8_j) Ó bizony. Abban az országban, ahová - bármilyen hihetetlenül is hangzik - a legtöbb film később jut el, mint közép-kelet-európai kis hazánkba. Ugyan a hivatalos release date június 29, viszont 23-án beiktattak néhány világpremier előtti előadást a "japán fanoknak"...

...akik mellesleg nem tudom hol bujkáltak. Ugyanis, ismétcsak, ez az az ország, ahol egy Die Hard pre-screening premier előtt egy héttel félházzal megy. Mi több, úgy tűnik kihelyezett nyugdíjasklub találkozóval is egybekötik a dolgot: nem viccelek a nézőközönség átlagéletkora 70 év volt, és csak azért nem 80 mert mi Norbival rontottuk a statisztikát.

Persze mindez rögtön mellékes lett amint feltűnt az ismerős tar fej a vásznon. Az időközben detektívvé avanzsált McClane-t már az első két percben verbálisan felpofozza a saját lánya, aztán az este betetőzéseként elzavarják, hogy gyűjtsön be egy hackert... hiába, ezek a napok úgy látszik kisebb-nagyobb rendszerességgel részesei John "véres trikó" McClane életének.

Ennél többet nem is írok a történetről, nameg aki látta a trailert azt valószínűleg nem fogja áll-leejtős meglepetés érni azért. Die Hardot amúgy sem a nemzedékeken átívelő aktualitással bíró mondanivalóért néz az ember. Az akció pedig nagyon rendben van. Akik aggódtak a 4.0 miatt a címben, fölöslegesen tették: nincs kütyüfest és McClane sem rohangál laptoppal. '88 óta nem sokat változott módon az orrbaverés jól bevált módszerét alkalmazza a cyber-terroristákon is. Külön poén a manapság nagy divatnak örvendő urban ugrálós stílus ([Casino Royale](http://www.imdb.com/title/tt0381061), [Breaking and Entering](http://www.imdb.com/title/tt0443456), fél tonna youtube videó) versus a jó öreg John, és a trailerből ismert "Jesus, is the circus in town?"

Persze csak 2007-et írunk, és aminek kellett az haladt a korral. A kamerakezelés teljesen parban van a legújabb akciófilmekkel és ahol kellett belenyúltak némi CGI-vel. De azért a film végén még mindig ott a fél városnyi kaszkadőr neve, nincs arról szó, hogy a legkisebb pofont is csak a 3D stúdióban hegesztették oda. Ugyan az atléta ezúttal elmarad, nem spóroltak a ketchuppal sem.

A geek oldalt képviselő [Justin "Hello, I'm the Mac." Long](http://www.imdb.com/name/nm0519043) kiváló partner, igen jó scripttel. McClane gúnyolódó beszólásai mellett az ő poénjain lehet a legjobbakat röhögni. [Maggie Q](http://www.imdb.com/name/nm0702572) pont ugyanolyan, mint az [MI3](http://www.imdb.com/title/tt0317919)-ban, de az épp passzol is a főgonosz nője klisébe. [Timothy Oliphant](http://www.imdb.com/name/nm0648249) ([The Girl Next Door](http://www.imdb.com/title/tt0265208)) felnőtt a Gruberek által felállított nem egyszerű feladathoz. (Mint a legfontosabb szerepe a Die Hard gonoszoknak, kiválóan tud méregtől épp szétrobbani készülő arcot vágni, amikor McClane újra és újra keresztülhúzza a számításait.) Lucy McClane ([Mary Elizabeth Winstead](http://www.imdb.com/name/nm0935541)) pedig egyrészt - mint azt a kezdetektől fogva tudjuk - az apjára ütött, és annyira jól néz ki, hogy az ember elgondolkozik, bevállalná-e a papát apósnak.

Plusz [Kevin Smith](http://www.imdb.com/name/nm0003620), a.k.a. War10ck, a szupersztereotíp harmincéves geek. Nem sokat szerepel ugyan, de az nagyonjó. Pici spoiler, de muszáj megosztanom, hogy a 66.6-os frekvenciára állított CB-rádiós poénon csak mi ketten nevettünk a teremben. Talán a japán verzióban 4219-re kellett volna cserélni vagy ilyesmi... (死にいく).

Szerintem [Len Wiseman](http://www.imdb.com/name/nm0936482) nagyon bölcsen (jaj, bocs) ítélte meg, hogy a Nakatomi-tornyot csak egyszer lehetett megjátszani. Az első installáció óta igen sok víz lefolyt a különféle folyókon. Engem nem is zavar emiatt a CGI-útrombolás meg a fantázia-repülőgép lehetetlen manőverei, mert néhány kockával arrébb ugyanaz a vadász nagytotálban cafattá lövi a kamiont, úgy régimódin.

Hát ennyi. Majd mindenki jól megnézni magának nemsokára. Nálam 8/10, ami még néhány megnézés után 9-re is emelkedhet. Modern Die Hard, régi McClane, változatlan élvezet.
