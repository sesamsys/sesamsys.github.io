---
layout: post
title: Last.fm App 3.0
author:
  display_name: sesam
  login: sesam
  email: petersz@me.com
  url: http://sesam.hu
date: '2011-03-05 07:32:20 +0100'
date_gmt: '2011-03-05 06:32:20 +0100'
tags:
- App
- apple
- iphone
- radio
- review
- last.fm
- streaming
- Music
- Tech &amp; Gizmos
comments:
- id: 2598
  author: Youkai
  date: '2011-03-05 09:15:36 +0100'
  date_gmt: '2011-03-05 08:15:36 +0100'
  content: A last.fm nálam elmehet a büdös *********** (a csillagozott részbe mindenki
    azt gondol amit akar;) ), mióta a streamelt rádió, pár szerencsés országnak elérhető,
    nekünk meg nem, csak pénzért, na ezeket az oldalakat szoktam szépen hanyagolni,
    de látom, hogy ezzel egyedül vagyok :(
- id: 2620
  author: SeSam
  date: '2011-03-07 00:49:45 +0100'
  date_gmt: '2011-03-06 23:49:45 +0100'
  content: Van mögötte logika, hogy csak néhány országban tudják megoldani a finanszírozást
    reklámokból.
---

[A Last.fm kiadta az iPhone alkalmazásának harmadik verzióját.](http://blog.last.fm/2011/03/03/lastfm-30-for-the-iphone) Az új app fókusza immár nem a streamelt rádió, hanem bekerültek a weboldalról már ismert közösségi funkciók.

[![](http://sesam.hu/wp-content/uploads/2011/03/photo-1-1.png)](http://sesam.hu/wp-content/uploads/2011/03/photo-1-1.png)

Elsőként az új töltőképernyő tűnik fel, ami valóban nagyon elegáns lett a finom rajzzal. A foursquarenek van hasonló egy ideje.

Az új rendszernek megfelelően a rádió helyett a profilt összegző képernyőn kezd az alkalmazás. Ezen az alapinformációk mellett a heti összesítés és a legutóbb hallgatott dalok listája kapott helyet.

 

 

[![](http://sesam.hu/wp-content/uploads/2011/03/photo-1.png)](http://sesam.hu/wp-content/uploads/2011/03/photo-1.png)

[![](http://sesam.hu/wp-content/uploads/2011/03/photo-2-1.png)](http://sesam.hu/wp-content/uploads/2011/03/photo-2-1.png)

Sajnos a nem négyzetes profilképet igen gusztustalanul eltorzítja minden felhasználónál. Ez látszik az amúgy igen jó "éppen mit hallgatnak a barátaim" funkciónál is. Az előadók képeinél sikerült kiküszöbölni ezt a problémát, így nem értem, hogyan kerülhetett bele az alkalmazásba így...

[![](http://sesam.hu/wp-content/uploads/2011/03/photo-2.png)](http://sesam.hu/wp-content/uploads/2011/03/photo-2.png)Az ajánlások egy egész új fület kaptak. Bónuszként nem csak a szokásos ajánlott előadók rádió érhető el innen, hanem a már hallgatott zenészek újonnan kiadott dalaibólt is készít egy gyűjtést neked a Last.fm.

Az én listámban igencsak arat Elvis, biztosan tudják, hogy hamarosan teret nevezünk el róla.

A középső fül az eseményeké. Először is azokat a koncerteket sorolja fel a cucc, amikre legalább egy talán elmegyeket nyomtál. Utána rögtön ajánl is párat a hallgatott zenéid alapján, hátha lemaradtál az információról.

[![](http://sesam.hu/wp-content/uploads/2011/03/photo-3.png)](http://sesam.hu/wp-content/uploads/2011/03/photo-3.png)[![](http://sesam.hu/wp-content/uploads/2011/03/photo-4.png)](http://sesam.hu/wp-content/uploads/2011/03/photo-4.png)Izgalmas opció a barátaink stalkolása: szépen összegyűjti egy listába, hogy a bejelölt emberek melyik koncertre jelentkeztek be. Rögtön lehet is csatlakozni hozzájuk.

A másik hasonló szűrési lehetőség a környék eseményei. Természetesen a GPS információ alapján dönti el, hol vagy, és szépen listázza a néhány kilométeres körzetben lévő eseményeket. Hasznos lehet mondjuk egy idegen országban, ha nem tudod, hová menj, és csak egy telefon van nálad.

[![](http://sesam.hu/wp-content/uploads/2011/03/photo-5.png)](http://sesam.hu/wp-content/uploads/2011/03/photo-5.png)Kicsit megváltozott a rádió is. Egyrészt ez lett az utolsó fül, éreztetve a paradigmaváltást. A felületet is elsimították, egységes gombokat rajzoltak és nagyobban jelenik meg az albumborító is. Az előadóról és a számról részletes információt adó aloldal viszont elég olvashatatlan lett a fekete alapon sötétszürke betűkkel.

Sajnos a gombok még mindig kissé komótosan reagálnak, de szerintem ez a 4.x szoftverrel felszerelt kőkori iPhone 3G hibája ismét. Szponzorok meg még nem támadtak meg sajnos.

Az új verzió, ahogyan az eddigiek is, csak az angol, amerikai és német iTunes Storeban kapható. Ez annak a fényében elég nevetséges, hogy [egy ideje csak az előfizetők streamelhetnek rádiót mind a websiteról mind a kliensprogramból](http://sesam.hu/2009/05/08/megujult-a-lastfm-radio).

Ha valaki előfizető, meg lehet kerülni a korlátozást, hiszen lehet minden további nélkül US accountot regisztrálni, és az alkalmazás amúgy ingyenes, kártya tehát nem kell hozzá. A Last.fm App első megjelenésekor én is írtam (angol) bejegyzést arról, [hogyan lehet bejutni az amerikai boltba](http://sesam.hu/2009/03/05/lastfm-iphone-app), de [az Apple maga is dokumentálta a procedúrát](http://support.apple.com/kb/HT2534).

Az új verziót bejelentő [blogbejegyzés](http://blog.last.fm/2011/03/03/lastfm-30-for-the-iphone) kommentjei között a fejlesztők azt ígérik, hogy a világ többi része is megkapja majd a rádiómentes változatot hamarosan. Ettől persze a nem amerikai/brit/német előfizetőknek nem lesz jobb...
