---
layout: post
status: publish
published: true
title: eXPerience
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 661
wordpress_url: http://sesam.hu/2007/01/28/experience-2/
date: '2007-01-28 01:55:06 +0100'
date_gmt: '2007-01-27 16:55:06 +0100'
tags:
- Tech &amp; Gizmos
comments: []
---
<p>Ugye már volt róla szó, hogy még <a href="http://sesam.hu/2006/12/07/ntldr/">anno szerettem volna XP-t</a> az asztali gépre a játékoknak. Akkor felhagytam az ötlettel, legalábbis addig, amíg meg nem jelenik a végleges Vista. Egészen röviden ugye arról volt szó, hogy vagy el se indult az installer (fekete képernyő) vagy ha be is töltötte magát nem detektálta rendesen a partíciókat. Lévén nem nyúlhattam hozzá a már meglévő partíciókhoz, hiszen azokon leledzett a gentoo, annyiban is maradt a dolog.</p>
<p>Most tettem egy próbát a Campusos SP2 telepítővel és bár elsőre ugyanúgy elfeketedett örökre mint az eredeti telepítőm másodjára furamód elindult, mi több meg is látta a partíciókat rendesen. Úgy fest a szintén <a href="http://sesam.hu/2007/01/19/fs-stowies/">korábban részletezett NTFS-korlát</a> a probléma, azaz hogy az XP eredetileg nem ismer nagyobb HDD-t, mint 13xG.</p>
<p>Lényeg ami lényeg feltelepült, kattintanék az explorerre de közli, hogy nincs net. Persze nForce alaplapi LAN-t nem ismeri a Win, hiába SP2, úgyhogy elő kellett halásznom az alaplaphoz adott CD-t. Ami úgy mellesleg Cool'n'Quiet, AC97, stb. drivereket is felpakolt. Na rebootkor jött a meglepetés: hirtelen lett boot menü két választással "Windows" és "Microsoft Windows XP Professional Edition", melyek közül az előbbi valami csúf rendszerhibával azonnali elszállást produkált, az utóbbi pedig a load-képernyő változatos pontjain halt le. De annyira, hogy kezdhettem előről az egészet. Nem tudom, hogy az nVidia vagy az alaplapgyártó GigaByte felelős-e ezért a gyöngyszemért, de igen jól sikerült megírni azokat a drivereket... Valamivel nagyon mellényúltak, mert ilyen kék képernyőket még eddigi Wines pályafutásom alatt nem láttam.</p>
<p>Harmadik telepítés után próbáltam azt, hogy csak az nForce chipset drivert tettem fel, ami szerencsére nem produkálta a fenti gondokat viszont életre lehelte a LAN-t, és lett netem. Ezután viszonylag eseménytelen volt a <a href="http://nvidia.com">ForceWare</a> > <a href="http://www.getfirefox.com">Firefox</a> > <a href="http://free.grisoft.com/">AVG</a> > <a href="http://java.com/en/download/index.jsp">Java</a> > <a href="http://azureus.sourceforge.net">Azureus</a> > <a href="http://www.anarchy-online.com">Anarchy Online</a> sorrend. A Win kifejezetten stabil, ha csak AO-zásra használják.</p>
<p>Persze MBR szépen felül lett írva, és a 4. partícióról bootolt a gép (értsd: amelyiken a Win van). Eljött az idő ezt rendbeszedni, és visszahozni a Gentoot. LiveCD, chroot, grub install. Ha ez ilyen egyszerű lenne... ugyanis a LiveCD valamiért máshogy szedte sorba a vinyókat (2 SATA és 2 ATA) (hd0,0)-ból (hd2,0)-t generálva, ami azért eltartott egy darabig míg világossá vált számomra. Innentől persze sima ügy, és lőn dualboot.</p>
<p>Persze nem tökéletes, mert reboot kell ha játszhatnékom van, de azért csak 40fps és 19"... :)</p>
