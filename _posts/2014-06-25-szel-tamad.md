---
layout: post
title: Szél támad
author:
  display_name: sesam
  login: sesam
  email: petersz@me.com
  url: http://sesam.hu
date: '2014-06-25 12:33:34 +0200'
date_gmt: '2014-06-25 10:33:34 +0200'
tags:
- anime
- grammar
- translation
- Japanese
- archaic
- The Wind Rises
- Miyazaki
comments:
- id: 26779
  author: zsu
  date: '2014-08-09 06:06:03 +0200'
  date_gmt: '2014-08-09 04:06:03 +0200'
  content: "Szia!\r\nA 連用形+ぬ leginkabb befejezettseget （完了）jelent, igy leggyakrabban
    multkent forditjuk, ha mar filmcimnel es szelnel vagyunk a legismertebb pelda
    erre az Elfujta a szel, ami 「風とともに去りぬ」. Ha hirtelen elemtennek, hogy 風立ちぬ, szel
    tamadt-nak forditanam, de nincs szerintem semmi baj a jelenidovel itt :)"
- id: 26816
  author: SeSam
  date: '2014-08-09 12:59:09 +0200'
  date_gmt: '2014-08-09 10:59:09 +0200'
  content: 'Hali! Na hát ez az Elfújta a szél fordítás új volt, tök jó. [:'
---

Miyazaki utolsó egészestés filmjének a japán címe 風立ちぬ, ami angolul a _The Wind Rises_ , magyarul a _Szél támad_ fordítást kapta.

A furcsa ragozás nem hagyott nyugodni. Főleg, hogy az első tippem az [archaikus tagadás](http://www.jgram.org/pages/viewOne.php?tagE=negverb2) volt. Ezzel azonban két probléma van: 1) a fordításokban a szél nem elállt, hanem feltámadt; 2) a -ぬ ragozást a 未然形-alakhoz kell tenni, azaz 立たない → 立たぬ lenne a helyes.

[Közben kiderült](http://www.origo.hu/filmklub/20140623-aluminiumhajlatok-oleleseben-szel-tamad-kritika-mijazaki-hajao.html), hogy a cím valójában egy versből származik. Paul Valéry [Le Cimetière marin](http://fr.wikisource.org/wiki/Le_Cimetière_marin) című versének utolsó versszakának első sora:

> _Le vent se lève !… Il faut tenter de vivre !_

Magyarra Kosztolányi Dezső fordította [Tengerparti temető](http://epa.oszk.hu/00000/00022/00558/17430.htm) címmel:

> _Szél támad!... Élni, próbáljunk meg újra!_

Ez japánul 「風立かぜたちぬ、いざ生きめやも」lett, semmi tagadás. Nyilván nem lenne internet az internet, ha valahol ne lenne valaki, aki feltette ugyanezt a kérdést, és valaki, aki meg is tudta válaszolni.

Lőn: [Meaning of ぬ added to 連用形 / masu-stem, as in 風立ちぬ](http://japanese.stackexchange.com/questions/12585/meaning-of-ぬ-added-to-連用形-masu-stem-as-in-風立ちぬ)

A lényeg, hogy a -つ ragozásból alakult ki, ami egy igenlőbb, és a beszélő együttérzését sugalló állító alak. A példamondat: 鳥なかざりし 鳥とりも 来き鳴なきぬ (A nem éneklő madarak is jöttek énekelni) együtt tartalmaz egy archaikus tagadást (-ず + あり) és a fenti -ぬ állító ragozást. Az is látható, hogy a -ぬ rag a -ます（連用形）alakhoz kapcsolódik. Régies, irodalmi hatású.

Muszáj lesz megnézni. [:
