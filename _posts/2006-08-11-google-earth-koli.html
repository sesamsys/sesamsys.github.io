---
layout: post
status: publish
published: true
title: Google Earth (koli)
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 563
wordpress_url: http://sesam.hu/?p=563
date: '2006-08-11 23:53:46 +0200'
date_gmt: '2006-08-11 14:53:46 +0200'
tags:
- Japan
- Human Interest
comments: []
---
<p>A Google végre kiadta az igen szórakoztató <a href="http://earth.google.com">Google Earth</a> programját linuxra (meg OS X-re, stb) is. Pozitívum azért, hogy egy cég törődik más platformokkal is, nem csak a MS üdvöskéjére lehet találni szoftvert. Lényeg ami lényeg, eljátszadoztam az Earth-el. Ennek eredményeképp íme egy kis bemutató a lakóhelyem közvetlen környezetéről. Ha a dolog érdeklődésre talál csinálhatok még ilyet más helyekről is. A betekintő képre kattintva előjön a nagy verzió (<a href="http://www.mozilla.com/firefox">tab-képes böngészőt</a> használók előnyben ugye) ahol feliratozva vannak a "nevezetes" pontok. Google Earth-el rendelkezőknek pedig itt vannak a koordináták (a "fly to" ablakba kell írni): 34°42'12.84"N, 135°12'54.51"E</p>
<p align="center"><a href="http://sesam.hu/wp-content/uploads/2006/08/koli.jpg"><img border="0" alt="Dormitory (thumb)" id="image562" src="http://sesam.hu/wp-content/uploads/2006/08/koli-thumb.jpg" /></a></p>
<p>A koli L-alakú épületének én a hosszabb szárában lakom. Az ablakom a játszótérre néz - mint arról rendszeres panaszkodásaim során tudomást lehetett szerezni - aholis a focizó gyerekek bömbölnek. A koli másik épülete az <a href="http://www.in32.com/AIEJ/index_j.html">AIEJ</a> / <a href="http://www.jasso.go.jp/index_e.html">Jasso</a> közös épülete, valamint itt a porta, konditerem, zeneszoba, stb. A koli előtti kereszteződés jobb alsó sarka az A-Price (nagyker élelmiszer), bal alsó a Server (drogéria és élelmiszer) valamint balra fent található a ház sarkában egy <em>convenience store</em> (<a href="http://www.poplar-cvs.co.jp">Poplar</a>).</p>
<p>A koli mellett felfedezhető a régi vasútvonal, amit a földrengés után építettek, hogy ezzel oldják meg az építőanyag-szállítást. Ezen a környéken nagyjábol minden leomlott, így az épületek többsége viszonylag új vagy épp épülőfélben van. Szerencsére a vasutat már nem használják - vicces lenne még az elcsörtető vonatok zaját is elviselni. Az építkezésekre kiváló példa egyébként a koli feletti homokos placc, ami mára már egy lakóparkká változott. Akkor kezdték el építeni, mikor én beköltöztem.</p>
<p>Két iskola van a környéken, egy szakközépiskola-komplexum mely egyszerre több iskolafajtát is magában foglal és a koreai nemzetiségi iskola. Ez utóbbi közutálat tárgya, révén rendszeresen szabadtéri zenés-menetelős gyakorlatokat tartanak a szerencsétlen gyerekeknek, túlzörögve ezzel a focizó kölköket, ami pedig nem kis teljesítmény. Amikor épp nincs ez a katonai jellegű edzésük egy-egy random szorgalmas zenészpalánta azért akkor is borzolja az idegeket a szintén kültéri gyakorlásával.</p>
<p>Legészakabbra futnak a vasútvonalak. Ezek a híres párhuzamos JR-Hankyu vonalak, melyek pont itt találkoznak. A Hanshin itt a föld alatt megy, de amúgy az is tök ugyanabba az irányba halad. A JR Nada megálló ott kezdődik, ahol a JR vonal kifut a képből. Az egyetem felé ez a legközelebbi állomás. Délen pedig a kettes út fut, ez az Osaka - Kobe útvonal.</p>
