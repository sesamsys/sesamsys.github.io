---
layout: post
title: M$ 2007
author:
  display_name: sesam
  login: sesam
  email: petersz@me.com
  url: http://sesam.hu
date: '2006-05-20 12:42:37 +0200'
date_gmt: '2006-05-20 03:42:37 +0200'
tags:
- Tech &amp; Gizmos
comments: []
---

[Publikus, milyen PC-t igényel az új Windows](http://www.origo.hu/techbazis/hardver/20060518publikus.html), írja az Origo. Csak nekem tűnik úgy, hogy kezd elvadulni kissé ez a dolog? Rendben van, az XPnek is volt egy viszonylag meredek gépigénye, vagy mondjuk egy OS-X sem megy el akármin, de játékokkal parban lévő OS hardverigény az már érdekes. Alapvetően az OS definícója szerint ([magyar](http://hu.wikipedia.org/wiki/Oper%C3%A1ci%C3%B3s_rendszer) & [angol](http://en.wikipedia.org/wiki/Operating_system)) egy alapprogram. Nem az a célja, hogy fölzabálja a rendszer majd' összes erőforrását.

Talán azzal lehetne érvelni, hogy játékosok fogják majd használni, hiszen a Vistával debütál az új DirectX 10, amiről ódákat zengenek. Nyilván egy mai játékokat futtatni képes gép gond nélkül elviszi a Vistát is. Kérdés, hogy ez vajon jó lesz-e? Gondolok itt arra, hogy már az XP is sok memóriát ésegyebet eleszik a programok elől. Aki Alt-Tab-ozott már ki játékból az tudja miről beszélek. A gép képes percekig swappelni, csak hogy azt a nyamvadt egy asztalt az ikonokkal sikerüljön lehoznia. (Nekem négy asztalom van, és a WoW-ból fél másodperc alatt lépek át bármelyikre, de ez most nem fontos. Nem tudtam nem megemlíteni.) Nos vicces lesz egy teljesen 3D renderelt ablakkörnyezetbe átlépni mondjuk az Oblivionból. Mellesleg ez az egész gondolatmenet azért sántít, mert a Vista láthatóan nem kizárólag játékos OS-nek van marketingelve. (Egyre szebbeket tudok "magyarul".)

Arról nem is szólva, hogy az állítólagos szuper újítások midnengyike már létezik. Csak egy Composite extension bekapcsolásba kerül, és hopsz nekem is vannak átlátszó ablakaim. Az [XGL](http://en.wikipedia.org/wiki/XGL)-el pedig egy Linux akár azonnal full 3D ablakrendszerré alakulhat.

Ha már újítások, ezen a cikken jót nevettem: [Office 2007: rá sem lehet ismerni](http://www.origo.hu/techbazis/szoftver/20060513office2007.html). " _Az egyik legjelentősebb technológiai újítás a fájlformátumokat érinti: az új office az webes XML-szabványra épülő, tömörített dokumentumokat hoz majd létre._ " OMG, WTF & BBQ... Hatalmas technológiai újítás, ami mellesleg már az [OpenOffice](http://www.openoffice.org) első verziójában benne volt. ([OpenDocument format](http://en.wikipedia.org/wiki/OpenDocument)) Csak persze M$ barátunk ragaszkodott a doc formátumához, a kompatibilitás miatt meg egy monopólium sem aggódik sokat. Az új formátum [FAQ](http://www.microsoft.com/office/preview/itpro/filefaq.mspx#ES)-jában pedig ilyeneket írnak: " _Microsoft developed the Office XML Formats to respond to customer requests for more rapid document creation from disparate data sources and to extend our commitment to industry-standard XML._ " Persze, ők fejlesztették ki. Meg elkötelezett XML használók. Nyilván... (A szomorú ebben az egyébként, hogy az emberek 99%-a meg lesz győződve, hogy a M$ ismét kitalált valami szuper dolgot, és ez a sok geek ingyenszoftver-mániás meg lemásolta.) __
