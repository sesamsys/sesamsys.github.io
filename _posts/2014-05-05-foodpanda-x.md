---
layout: post
title: Foodpanda (x)
author:
  display_name: sesam
  login: sesam
  email: petersz@me.com
  url: http://sesam.hu
date: '2014-05-05 19:04:00 +0200'
date_gmt: '2014-05-05 17:04:00 +0200'
tags:
- Foodpanda
- sponsored
- Human Interest
comments: []
---

Ilyen még nem volt az oldal történetében: megkeresett a [Foodpanda](http://foodpanda.hu), hogy nem akarok-e szponzoráltan írni róluk. Vízionáltam kicsit eladásra került lelkekről, de végül arra jutottam, mi baj lehet. Lelkiismeretesre neveltek viszont, úgyhogy gondoltam, kipróbálom előtte. Azt tudni kell, hogy egyre kevesebbszer fanyalodok kajarendelésre, mióta beköltözött a cég a belváros közepébe, ahol azért nagyon lustának kell lenni, hogy ne másszon el az ember friss kajáért valahová. Mindenesetre a [Hogyan működik](http://www.foodpanda.hu/contents/hogyanmukodik.htm) szekcióban gyorsan elvették a kedvem azzal, hogy a készpénzes fizetésen kívül minden más fejlesztés alatt áll. Aki ismer, tudja, a halálom a készpénzzel való szenvedés, a futárok ácsingózása a borravalóért, stb. Még megpróbáltam bedobni az ötletet a sok céges ebédelős chatek egyikébe, de rögtön azt kérdezték, hogy miben jobb, mint más rendelős oldalak. Na erre meg nem tudtam válaszolni.

Később a kontaktom emailben azt írta, lehet amúgy kártyával is fizetni, csak étteremfüggő. (Protip: frissíteni kellene a Hogyan működiket.) Még az is lehet, egyszer eljutok a kipróbálásig is.

Amúgy [Isolde is becsempészte egy posztjába](http://isolde.blog.hu/2014/04/07/foleg_kaja), de ő sokkal ügyesebb, mint én. Hiába, az irodalmi igényesség ugye.
