---
layout: post
title: Japan, 1984
author:
  display_name: sesam
  login: sesam
  email: petersz@me.com
  url: http://sesam.hu
date: '2007-04-02 19:48:38 +0200'
date_gmt: '2007-04-02 10:48:38 +0200'
tags:
- Japan
comments: []
---

Ha valaki azt hiszi, hogy a szemét kivitele egyszerű feladat Japánban, az téved. Az új lakhelyem előtt egy utcaszéli szemétlerakat található, ahonnan minden hétfőn és csütörtökön szállítanak. A kiírás szerint reggel kilencig kell kihelyezni a zsákokat a megadott napokon. Mivel én alkalomadtán átalszom ezt a határidőt a vasárnapi futásom előtt kipakoltam a szemetem az utcára.

Mikor visszaérkeztem nagy megelepetésemre a zsákok hűlt helyét találtam. A misztérium hamarost megoldódott, mikor rábukkantam a szemétre a postaládák alatt az alábbi felirat társaságában: " _A területen térfigyelő kamerás bűnmegelőzés folyik. A szemét szállítást megelőző nap estéjén való kihelyezése **illegális szemétlerakásnak** minősül, mely maximálisan **öt évig terjedő szabadságvesztéssel** vagy **tízezer yen pénzbírsággal** büntethető._"

Aha. Jó, hogy szóltak. Otthon is be kéne kamerázni az erdőszéleket...
