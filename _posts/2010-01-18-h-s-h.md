---
layout: post
title: H.S.H.
author:
  display_name: sesam
  login: sesam
  email: petersz@me.com
  url: http://sesam.hu
date: '2010-01-18 20:52:37 +0100'
date_gmt: '2010-01-18 19:52:37 +0100'
tags:
- ban
- Hungary
- life
- MÁV
- QQ
- smoking
- Japan
- Human Interest
comments:
- id: 2116
  author: Youkai
  date: '2010-01-19 08:05:30 +0100'
  date_gmt: '2010-01-19 07:05:30 +0100'
  content: |-
    Először is BÚÉK!
    Aztán meg látom, hogy kezd hatással lenni rád a vadkelet, Kőbánya-Kispest meg főleg az, kb olyan érzésem van amikor arra járok vonattal, mintha valami régi sci-fi díszlet lenne a Screamers-ből, s szinte már várom, hogy az ott lézengő emberek átváltozzanak.
    A cigizésről meg annyit, hogy én magamról soha nem gondoltam, hogy valaha rágyújtok, de aztán úgy hozta a sors, hogy választhattam, az agyvérzés kapok az idegtől állapot és a pöfékelek, mint a gyárkémény között, az utóbbit választottam... :( A franc sem tudja, hogy melyik a jobb, de azóta valahogy megértőbb vagyok a dohányosokkal :)
- id: 2117
  author: '111111111'
  date: '2010-01-31 22:02:43 +0100'
  date_gmt: '2010-01-31 21:02:43 +0100'
  content: |-
    Nap mint nap járok erre.
    Rendkívül lepusztult hely.
    Koszos büdös, azok teszik azzá akik mindennap használják.
    Az egy doboz cigaretta árát fel kéne emelni legalább 3000 forintra és csak az kapná olcsóbban aki a dobozt és a csikkeket is leadja egy gyűjtőhelyen.
---

Én is [ezen gondolkodtam](http://tokyoreloaded.blogspot.com/2010/01/masik-szoba-masik-haza.html) amúgy, hogy valószínűleg gáz lenne arról sírni, mi más vagy rosszabb itt, mint Japánban. (Főleg, hogy odakint meg arról panaszkodtam, ami ott volt vacak.)

Akartam például írni Kőbánya-Kispestről, hogy milyen iszonyatosan füstös az óriási dohányozni tilos táblák sora ellenére. Még képet is csináltam, amin mondjuk nem sok minden látszik.

![KöKi](http://img.skitch.com/20100118-1car4m66a6imx7rdyipishgtqa.jpg)

Ennek ellenére KöKin tíz várakozó utasból kilenc szájából lóg a cigi, és mindezt – főleg télen – a zárt felüljáró folyosón csinálják. Amúgy az állomás egész területén, peronostul-várótermestül, tilos lenne. Sokszor persze elég ránézni a bagózóra, hogy kiderüljön, fölösleges lenne felhívni a figyelmét a szabályra: az a kis agykapacitás elmegy a vegetatív szolgáltatásokra. Viszont gyakran látni teljesen értelmes illetőket is, akik nagyívben tojva a tiltásra eltökélten pöfékelnek. És ezt lehet hisztinek tekinteni, de nevetséges, hogy nem tudok úgy hazajutni, hogy ne legyen átható füstszaga a ruházatomnak.

Persze van nagyobb baja is a vasútnak általában, minthogy ki cigarettázik az állomásokon. Mindenesetre a csavaros kiflik és az állandó lakosok mintha ki lettek volna paterolva. Kíváncsi leszek, hogy amikor ha befejeződik a felújítás, mi lesz az állomásból.

Aztán a Blaha aluljáró hajléktalanai is kevésbé high-techek, [mint japán társaik](http://tokyoreloaded.blogspot.com/2010/01/down-and-out-in-tokyo-part-2.html).
