---
layout: post
title: Félezer
author:
  display_name: sesam
  login: sesam
  email: petersz@me.com
  url: http://sesam.hu
date: '2006-05-15 15:03:36 +0200'
date_gmt: '2006-05-15 06:03:36 +0200'
tags:
- Human Interest
comments: []
---

Ez az ötszázadik bejegyzés a sesamhun. Egyfelől nem túl sok - van olyan blog, ahol egy év alatt terem ennyi post - másfelől viszont sok: talán az általános iskola volt az egyetlen olyan "tevékenység", amit ennél hosszabb ideig konzisztensen űztem.

Úttörtőnek nem tartom a sesamhut, bár indulásakor Magyarországon nem volt túl nagy kultúrája még a netes journaloknak. Az Internet-história 1994-re teszi az első webnaplók megjelenését. (Nekem ekkor még számítógépem sem volt, nemhogy Internet-elérésem.) Maga a _weblog_ szó 1997 decemberében született, a rövid _blog_ változat pedig 1999-től létezik egy ötletes feldarabolás eredményeképp: "we blog". Az egyik első blogmotor-oldal a [Xanga](http://www.xanga.com) 1996-ben startolt el. A két talán legismertebb külföldi oldal, a [Blogger](http://www.blogger.com) és a [LiveJournal](http://www.livejournal.com) mindketten 1999-esek. Magyar viszonylatban a legnagyobb [Freeblog](http://www.freeblog.hu) is csak 2003-tól elérhető. Elsőként az akkor Korridor néven futó portál indított blogszolgáltatást 2002-ben. (Ma [TV2 blog](http://blog.tv2.hu))

Ehhez képest az én 500 bejegyzésem 2002 augusztusa óta nem rossz. Erre büszke vagyok.
