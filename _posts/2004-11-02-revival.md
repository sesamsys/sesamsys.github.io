---
layout: post
title: revival
author:
  display_name: sesam
  login: sesam
  email: petersz@me.com
  url: http://sesam.hu
date: '2004-11-02 17:31:41 +0100'
date_gmt: '2004-11-02 08:31:41 +0100'
tags:
- Japan
- Human Interest
comments: []
---

Hát ide is jó régen írtam, az biztos... Mindig akadt valami, ami megakadályozott, ha más nem, akkor az egészséges lustaságom. Amúgy is gyakran hallom, hogy, jaj bocs SeSam, a journalodat nincs időm olvasni, inkább mesélj, hogy vagy. Na mindegy, azért én hiszek abban, hogy még van, aki jár ide, úgyhogy lássuk mi történt mostanában.

A journal mellőzése nem a természeti csapások folyományaként következett be. Bár Japánban volt egy nem kicsi, 7.9-es földrengés, ennek a központja Niigata-tartományban volt, így - bár mi is éreztük - nem volt veszélyes. A központjában azonban akadtak rendesen problémák. 31 ember életét vesztette, és majd' százezret kitelepítettek. Egy gát megrongálódott, és elárasztott vízzel egy adag házat, valamint kisiklott a shinkansen. Ez különösen fáj a japánoknak, mert erre ötven éve nem volt példa. Itt bejön a képbe az is, hogy a külföldi források általában sokkal nagyobb károkról, több eltűntről és nagyobb problémákról számolnak be. Ennek okát nem tudom, és igazából abban sem vagyok biztos, hogy nem újságírói túlzás-e. Vagyaz is lehet, hogy a japánok szándékosan kisebb számokat mondanak? Mindenesetre érdekes.

Közben vissyakaptuk a nyelvtanviysgánkat, ami nekem a nem túl fényes 83%-os eredményt hozta. Aztán előző ´pénteken írtunk egy kanjitesztet, ami félelmetes rossz lett: 72%... Szóval a helyzet enm túl rózsás, de jelentem, küzdök és majd lesz valami.

Ide is igyekszem ismét rendszeresebben alkotni, tudjátok, csak elkezdeni nehéz.
