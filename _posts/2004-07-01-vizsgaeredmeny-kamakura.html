---
layout: post
status: publish
published: true
title: vizsgaeredmeny + Kamakura
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 37
wordpress_url: http://www.sesam.hu.php5-19.dfw1-2.websitetestlink.com/?p=37
date: '2004-07-01 12:54:48 +0200'
date_gmt: '2004-07-01 03:54:48 +0200'
tags:
- Japan
comments: []
---
<p>Hétfőn megkaptuk a vizsgáink eredményeit. Jobb lett, mint ez előzőek, de még mindig messze az elvárttól. A hallgatás utáni értésem 76% lett, az olvasásértésem 85% a beszélgetésre pedig B-t kaptam. Ez utóbbi az angol-amerikai A-F skála szerint lett osztályozva, ahol az A a legjobb és az F a legrosszabb. Mielőtt színes örömrakétákat kezdene fellőni valaki, szólok, hogy mindenki vagy A-t vagy B-t kapott, tehát nincs ok az ünneplésre. Hát egyelőre a jó egyetemekre való bekerülésem esélye roppant alacsony. De legalább ezeken a vizsgákon is túl vagyok. Természetesen nem lenne Július a Július további vizsgák nélkül. Alig várom...</p>
<p>Az elmúlt hétvégén a vizsgák utáni pihenés céljából Kamakurába mentünk egy napra. Mármint Mariya, Vlada, Janis és én. Kamakura egy meglehetősen régi város. Egykor japán fővárosa, gazdasági és politikai központja volt. Létezik egy ún. Kamakura-korszak a Japán történelemben. A város tele van ősi épületekkel, templomokkal, valamint itt található a <i>daibutsu</i>, a hatalmas 27 méter magas Buddha-szobor.</p>
<p>Kamakurába vonattal lehet eljutni, Tokiótól egy órányi utazásra fekszik. Először a Kamakura-templomot látogattuk meg, aztán elmentünk a tengerhez fürödni! Nem is tenger, hanem a Csendes-óceán valójában. A part nem egy csúcs finoman szólva, de azért megtette. Tekintve, hogy irtózatos melegek vannak mostanában (34 fok Celsius árnyékban) mindannyian vágytunk már valamilyen víz mellé. Kicsit elvadultunk, négyen annyi képet csináltunk, hogy nem fér rá egy CD-re...</p>
<p>Köszönhető ez annak is, hogy Mariya hozta a fényképezőgépét, valamint én is megleptem magam egy fényképezőgéppel. Nem rossz darab, Sony DSC-F828, 8 megapixel, 7x optikai zoom, RGB-E CCD. :) Van hozzá egy 1GB-os Compact Flash-em, de természetesen, mint minden Sony, Memory Stickkel is működik. Kell is a tárolóhely, mert egy 8 megapixeles kép 3-5MB körül mozog. Néhányat kinyomtattatunk tegnap, hát nem semmi minőség...</p>
<p>A Kamakurás képek kicsinyített változatait feltöltöttük a photo gallery-be, <a href="http://www.sesam.hu/.gallery/kamakura">ide</a>, de valahogy nem igazán sikerült úgy, ahogy terveztük. Elvileg időrendben kellene lenniük, de totálisan össze-vissza vannak. Ez a dolog a későbbiekben változhat, mert tervezzük, hogy átrendezzük őket, de e bejegyzés írásának az időpontjában ez a helyzet.</p>
