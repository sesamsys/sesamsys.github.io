---
layout: post
title: Véres Gyémánt
author:
  display_name: sesam
  login: sesam
  email: petersz@me.com
  url: http://sesam.hu
date: '2007-01-29 23:37:52 +0100'
date_gmt: '2007-01-29 14:37:52 +0100'
tags:
- Law
- Movies &amp; TV
comments: []
---

Régebben meglehetősen gyakran volt itt filmekről szó.

Én nem hagytam fel filmmániámmal, csak rájöttem, az olvasók nagy része azt szereti ha valamit lehúznak...

[![Blood Diamond - Danny and Solomon](http://sesam.hu/wp-content/uploads/2007/01/shot0004.jpg)](http://www.imdb.com/title/tt0450259)

Innentől [Blood Diamond](http://www.imdb.com/title/tt0450259) spoiler, aki nem bánja, klikk.  
  
Szóval legutóbb Blood Diamond-ot néztem, és körülbelül sejtem milyen indokokkal fogja a nép utálni. Fúj szegény afrikaiak klisé. Fúj meghal a főhős klisé. Fúj DiCaprio. Fúj hollywoodi szenzációhajhászat.

Pedig [DiCaprio](http://www.imdb.com/name/nm0000138) (akit a Titanic miatt volt divat utálni, pedig azóta nem éppen szépfiú-szerepei voltak) szuper. Kiégett önző gyémántcsempész, akit a szó legszorosabb értelmében csak a saját haszna érdekel. Persze amint értesül a szerencsétlen halász ([Djimon Hounsou](http://www.imdb.com/name/nm0005023)) elrejtett óriásgyámántjáról rögtön megszerzés módba kapcsol. Mialatt nem kicsit "eszkalálódik" körülöttük a polgárháború, valamint a helyzetet bonyolítani megjelenik egy aktivista újságírónő ([Jennifer Connelly](http://www.imdb.com/name/nm0000124)). A többi üldözés, utcai- és dzsungelharc és finom románc. Szerencsére nincs kötelező ágyjelenet, sőt egy kézfogásban csúcsosodik az egész kapcsolat, ami meglepően kellemes önmegtartóztatás a készítőktől.

Afrika hálás filmalapanyag, gyönyörű melegsárga látképek, rengetegzöld dzsungeltémák, szemétben gazdag sikátorok adják meg az alaphangulatot. Éles a kontraszt az időnként felbukkanó tárgyalóteremmel, és a végjáték londoni bevásárlóutcájával: mintha nem is egy világon lennének. Mint ahogy nincsenek is ha belegondolunk.

Vicces, hogy néhol feliratozott a szöveg, de ha az ember odahallgat feltűnik, hogy angol az csak "afrikaiul". Mint ahogy Leo is végig egy igen izgalmas akcentussal kommunikál. Az egészről [Brad Pitt](http://www.imdb.com/name/nm0000093) jutott eszembe a méltánytalanul ismeretlen [Meet Joe Black](http://www.imdb.com/title/tt0119643)-ből, mikor a kórházban elsőre teljesen érthetetlen jamaikai dialektusra vált.

Elég naturalista alkotás, magas hullaszámmal, melyek jelentős hányada maga a főhős keze által kénytelen távozni az örök vadászmezőkre: újságírónő és ébredező lelkiismeret ide vagy oda, ha nincs más mód a hídon átkelésre szemvillanás alatt pofonlövi a két meglehetősen fiatal őrt. Akik ugye ott rontották el, hogy nem rejtettek el maguknak egy méretes gyémántot életbiztosításnak. A RUF pedig szó szerint véve hogy az emberek jövője a kezükben van precízen machétával csonkol fél falukat akár. És van egy érzelmileg meglehetősen sokkoló néhány perc az elfoglalt fővárosban éjjel duhajkodó lázadókról. TIA.

Nincs odaírva, hogy "based on a true story", és nyilván nem is lenne létjogosultsága ilyesminek, viszont a szín maga nagyon is valódi. Igen, volt [polgárháború Sierra Leonében](http://en.wikipedia.org/wiki/UNAMSIL), volt kegyetlenkedő [RUF](http://en.wikipedia.org/wiki/Revolutionary_United_Front), valóban gyakorlat volt az amputálás, tényleg gyerekek harcoltak, akiket valóban kábítószerrel tömtek, és igen, belevésték a bőrükbe a RUF rövidítést. Mint ahogy vannak "conflict diamond"-ok és Kimberley Process is.

Ez meg már nemzetközi jog a javából: államok és NGO-k összefogása valamely globális probléma megoldására. [Így néz ki](http://www.kimberleyprocess.com:8080/site/?name=kpcs) a Kimberley Process Certification Scheme, és aki adatokra kíváncsi megnézheti a [diamondfacts.org](http://diamondfacts.org/conflict/index.html)-ot is. Hogy mindez mennyire eredményes, arról nem tudok, mindenesetre például a [Kongói Köztársaságot kizárták](http://news.bbc.co.uk/2/hi/africa/3889221.stm) egyszer az egyezményből, ami gyakorlatilag a legális piac 98%-ának elvesztésével jár. Úgy mellesleg Japán is tag.

[Másvélemény a filmbuzi.hu](http://http://filmbuzi.hu/archives/2006/12/30/Veres_gyemant_Blood_Diamond) blogon, amivel már egyszer találkoztam, de most fedeztem fel ismét magamnak. (Mostantól RSS-ben.) Igazi Time magazin-féle internet-jelenség: a független és nem szakmabeli kritika mintha jobb lenne. Jó tudni, hogy nincs egyedül az ember a lelkesedésével.
  *[TIA]: This is Africa
