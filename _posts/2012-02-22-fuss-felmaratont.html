---
layout: post
status: publish
published: true
title: Fuss félmaratont
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 3261
wordpress_url: http://sesam.hu/?p=3261
date: '2012-02-22 17:27:31 +0100'
date_gmt: '2012-02-22 16:27:31 +0100'
tags:
- advice
- half marathon
- Nike+
- running
comments: []
---
<p>Egyik ismerősömtől érkeztek kérdések, és gondoltam inkább publikusan válaszolom meg, hátha másnak is hasznos lesz, vagy kommentben tud ötlettel hozzájárulni. Mindenesetre előre szeretném leszögezni, hogy én maximum hobbifutónak tartom magam, és semmiképpen sem a téma önjelölt szakértőjének.</p>
<p><em>Nos, arról van szó, hogy elgondolkodtam azon, hogy elinduljak az említett Vivicitta félmaratonon. A dolog szépsége, hogy még életemben nem futottam annyit egy huzamban, főleg nem időre (2,5 óra alatt be kell érni).</em><br />
<em>Felkészülésben szeretnék tippeket/tanácsokat kérni tőled:</em></p>
<p><em></em><strong><em>1) Mivel érdemes készülni? (tél lévén a futás most kevésbé opció, nem akarok egy konvektort magamra kötni)</em></strong></p>
<p>Futója válogatja, ki mennyire szeret télen kimenni. Én élvezem azt is, ha hideg van. Ilyenkor persze nem árt, ha van rendes technikai felszerelés, ami megvéd. Nekem a mai napig csak rövidnadrágom van, télen sízokni és melegítőalsó kombinációjával védekezem a hideg ellen. Mivel futás közben kimelegszik az ember, célszerű úgy öltözni, hogy induláskor épp kicsit fázz: pár száz méter után már garantáltan nem fogsz. Télen igyekszem ajtótól ajtóig útvonalat választani, azaz rögtön a ház elől elindulok, és a cél ismét a lakásajtó, hogy ne kelljen leizzadva, kimelegedve tömegközlekedni, ami jó eséllyel végződik megfázásban.</p>
<p>Sokan persze inkább kondibérletet váltanak, és ott használják a futópadokat, amikor kint hideg van. Sajnos ezen kívül más beltéren végezhető gyakorlatról nem tudok, ami segíthet a felkészülésben. Talán a szobabicikli, de azért az is más műfaj. Inkább merészkedjen ki az ember, csak rövidebb távokat és lassabban fusson.</p>
<p><strong><em>2) Milyen szintidő/táv/akármi az, amin le tudom mérni, hogy van-e esélyem egyáltalán célba érni? Kb háromnegyed éve futottam utoljára, akkor 1 óra 5 perc alatt teljesítettem 10 km-t. Ez alapján a 21 km elvileg időn belül meg lenne, de csak elvileg.</em></strong></p>
<p>A maratonra készüléskor hallottam, hogy a maratoni lehetséges időt ki lehet számolni úgy, hogy a félmaratoni időd 225%-át veszed. Gondolom hasonlóan interpolálható a 21.2 km-es táv a 10k idejéből, kis ráhagyással.</p>
<p>A felkészülés alatt elég rövidebb távokat teljesíteni, pl. 5-10 km-t, lehetőleg olyan sebességgel, amilyennel majd a félmaratont tervezed futni. Illetve hétvégén, vagy amikor több időd van, érdemes beiktatni hosszabb edzéseket, amikor vagy időre futsz, pl. másfél órán keresztül, vagy megadott távot, pl. 15km, de valamivel lassabban, kényelmesen.</p>
<p>Valamint meg lehet látogatni <a href="http://futo.blog.hu">a Futóklubosokat a Margitszigeten</a>, ahol igazi trénerek is vannak, nem csak kutyaütők, mint én. Szerintem még edzéstervet is készítenek.</p>
<p><strong><em>3) Mire érdemes figyelni felkészüléskor/futáskor? (tippek amin kezdők legtöbbször elbuknak).</em></strong></p>
<p>A felkészüléskor szerintem arra érdemes figyelni, hogy ne hajtsd túl magad, illetve semmiképp se sérülj le a versenyig. Ha nem megy, ne erőltesd. Inkább fontos a rendszeresség.</p>
<p>A versenyről csak annyit tudok mondani, amit én <a href="http://sesam.hu/2010/06/15/17th-kh-olympic-marathon-relay">az első ilyen alkalommal</a> elkövettem: vigyázz, ne sodorjon magával a startnál a tömeg. Ha az első pár kilométeren kifutod magad, utána nagyon keserves lesz a táv többi része. Az eufória meg ragályos.</p>
