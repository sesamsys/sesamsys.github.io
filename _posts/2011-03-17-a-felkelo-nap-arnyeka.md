---
layout: post
title: A felkelő nap árnyéka
author:
  display_name: sesam
  login: sesam
  email: petersz@me.com
  url: http://sesam.hu
date: '2011-03-17 12:40:56 +0100'
date_gmt: '2011-03-17 11:40:56 +0100'
tags:
- culture
- Ferber Katalin
- reading
- Japan
- Asia
- Books &amp; Literature
comments:
- id: 4432
  author: Katalin Ferber
  date: '2011-07-31 16:29:01 +0200'
  date_gmt: '2011-07-31 14:29:01 +0200'
  content: "Koszonom szepen.\r\nFK"
---

[Ferber Katalinnal](http://www.f.waseda.jp/kferber) én [sem](http://www.sabolc.com/blog/?p=1815) találkoztam, mert amikorra tudomást szereztem a létezéséről, már rég Kansaiban laktam.

A könyve Magyarországról jutott el hozzám. Apa meglátta valahol [A felkelő nap árnyékát](http://moly.hu/konyvek/ferber-katalin-a-felkelo-nap-arnyeka), és ő olyan, hogy kötelességének érzi fiait az aktuális elfoglaltságuknak, tanulmányaiknak és élethelyzetüknek megfelelő olvasmánnyal ellátni.

Már nem emlékszem, pontosan mikor olvastam először, de addigra már megtanultam óvatosan kezelni azokat a magyarokat, akik szakérteni kívánták a japán _kultúrát_. A [chrichtoni ambivalencia](http://sesam.hu/2006/10/25/which-comes-first) is működött már.

Ehhez képest olvasás közben a leggyakoribb élményem a _pontosan így érzek én is_ volt. Végre egy könyv, ami nem a szokásos cseresznyevirág-rózsaszín szemüvegen keresztül nézi az országot. Még akkor is szuper, ha nem feltétlen tudjuk meg belőle, [hány metróvonal van Tokyoban](http://www.sabolc.com/blog/?p=1815).

Kintlétem alatt többször akartam a könyvből bejegyzést írni. Sokat gondolkoztam, hogyan lehetne úgy megfogalmazni a benne foglaltakat, hogy azért mégse idézzek egész bekezdéseket. Aztán sosem jutottam el a megvalósításig.

De a mai napig úgy van ott a polcon, hogy post-it erdő lóg ki a belőle, amivel megjelöltem a lényegre leginkább rátapintó részeket.
