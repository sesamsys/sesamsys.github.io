---
layout: post
status: publish
published: true
title: Machinae Supremacy
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 553
wordpress_url: http://sesam.hu/?p=553
date: '2006-07-21 19:52:10 +0200'
date_gmt: '2006-07-21 10:52:10 +0200'
tags:
- Human Interest
- Tech &amp; Gizmos
comments: []
---
<p>Lássuk akkor mi történt mostanában.</p>
<p>Írtam egy német jog tesztet - sem nehézségében sem megvalósításában nem érdemel komolyabb nevet. Ennek ellenére volt olyan kérdés, ahol arra sem emlékeztem, hol és mikor foglalkoztunk vele, ami azért ritka. Mindenesetre nem tartok az eredménytől.</p>
<p>A mikroökonómia izgalmasabb volt. Rettentő paranoidok voltak a terem őrei, még a tolltartómat is elpakoltatták. Mindez csak azért bosszantott, mert két paddal arrébb a japán srácot békén hagyták a cuccaival a padon... persze bizonyosan csak elkerülte a figyelmüket, és semmi megkülönböztető szándékosság nem volt bennük. Maga a teszt azt bizonyította, hogy jól készültem, mivel nem volt ismeretlen kérdés. (Szokott... egyszerűen annyira nehéz követni az órákat, hogy előfordulnak fehér foltok. A japánok meg alszanak jegyzetelés helyett.) Ami gondot okozott, az az igaz-hamis és a <em>gap filling</em> típusú tesztrészek, ahol nyilvánvalóan kiütközött, hogy nekem ez a japán még nem megy úgy. Ha teszem azt a cucc angolul van még relatíve könnyűnek is mondtam volna. (Dream on.) Majd meglátjuk mi lesz belőle. Októberben.</p>
<p>Addig meg kikapcsolódásnak tessék <a href="http://machinaesupremacy.com/index.html">Machinae Supremacy</a>. Hihetetlen koncepció, (enyhén szimfonikus) metál + Commodore64 <a href="http://en.wikipedia.org/wiki/MOS_Technology_SID">SID/MOS6581</a> "<em>Sound Interface Device</em>" chip. Avagy milyen lenne a metál C64. A csapat amúgy több okból is egyedülálló. Például a számaik legnagyobb része <a href="http://machinaesupremacy.com/discography.html">letölthető</a> a weboldalukról, középső ujjat mutatva minden szerzői jogvédő doktrínának. Talán arról van szó, hogyha valami jó azt megveszik... Ezen felül ha már SID, nagy támogatói az <a href="http://en.wikipedia.org/wiki/Ogg">ogg</a> formátumnak, ami körülbelül minden fronton kenterbe veri az mp3-at, és megintcsak jellemzően nem ismeri senki. Mivel mindenféle térítés nélkül kipróbálható, el lehet dönteni tetszik-e. Személyes ajánlatom a <a href="http://machinaesupremacy.com/music/machinae_supremacy-loot_burn_rape_kill_repeat.ogg">Loot Burn Rape Kill Repeat</a>. ^^</p>
