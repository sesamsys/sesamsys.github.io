---
layout: post
title: Sauvez Willy
author:
  display_name: sesam
  login: sesam
  email: petersz@me.com
  url: http://sesam.hu
date: '2007-11-20 13:54:33 +0100'
date_gmt: '2007-11-20 04:54:33 +0100'
tags:
- IL
- whaling
- law of sea
- Japan
- Law
comments:
- id: 942
  author: foodlfg
  date: '2007-11-21 03:51:29 +0100'
  date_gmt: '2007-11-20 18:51:29 +0100'
  content: Hát ez bizony pofátlanság..
---

Hatalmas nemzetközi tiltakozás közepette a japánok megint bálnát halásznak: vasárnap indult el a halászflotta, hogy összesen 1000 bálnát öljön le "tudományos célokra". A 900 csukabálna ( _minke whale_ ) mellett 50 közönséges barázdás bálna ( _fin whale_ ) és 50 hosszúszárnyú bálna ( _humpback whale_ ) is szerepel a célok között. Ez utóbbi azért felháborító, mert a hosszúszárnyúak csaknem teljes kihalásig történő lehalászása után a hatvanas években a bálnavadász országok megegyeztek egy nemzetközi moratóriumban, melyet a mai napig egyikük sem tört meg.

Ausztrália, az Egyesült Királyság és Új Zéland mellett most az amerikaiak is csatlakoztak a tiltakozók csoportjához: [US joins critics of Japan whaling](http://news.bbc.co.uk/2/hi/asia-pacific/7101829.stm).

Az új zélandi miniszterelnökasszony, Helen Clark, egyenesen _álcának, megtévesztésnek_ nevezte a japánok azon állítását, hogy a halászat tudományos célokat szolgál.

Nyilvánvalóan igaza van. A japánok szeretnek bálnát enni. A bálna halászata kereskedelmi célra tilos. Erre fel a japánok kitalálták, hogy ők bizony tudományos kutatást végeznek... aztán kárba ne vesszen az a bálnahús, kénytelenek eladni is...

Ez a huzavona persze már régóta tart, és nem úgy fest hogy bármilyen előrelépés lenne a bálnahalászat ügyében. Láthatóan a japánok továbbra is vígan gyilkolásznak.
