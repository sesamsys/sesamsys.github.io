---
layout: post
status: publish
published: true
title: Göteborg
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 4053
wordpress_url: http://sesam.hu/?p=4053
date: '2014-01-23 11:07:05 +0100'
date_gmt: '2014-01-23 10:07:05 +0100'
tags:
- Travel
- trip
- Sweden
- Göteborg
- Wizz Air
comments:
- id: 13084
  author: Sesam | KTamas&#039; blog
  author_email: ''
  author_url: http://blog.ktamas.com/index.php/2014/01/24/sesam/
  date: '2014-01-24 20:54:19 +0100'
  date_gmt: '2014-01-24 19:54:19 +0100'
  content: "[&#8230;] én dolgoztam, este gyülekezeti dolgok voltak, Sesam mindeközben
    járta a várost, jól meg is blogolta, olvassátok, meg vannak ott képei is, jók.
    Este még letoltunk egy kör Shadows over Camelotot, jó [&#8230;]"
---
<p><a href="http://blog.ktamas.com" target="_blank">KTamastól</a> megtudtam, hogy Debrecen—Budapest vonatjegy árban vannak a svéd repülőjegyek, és kanapészörfölhetek nála, úgyhogy minden adott volt elkezdeni a 2014-es világjárást.</p>
<p>Wizz Airrel még sosem utaztam, így kicsit meglepett a hangár-karám, ahol vártunk a gépre, de azon kívül, hogy a bizonsági ellenőrzésnél a csaj elejtette a telefonom Passbookostul, minden flottul ment. Mondjuk épp a mi gépünket szúrta ki valamilyen légügyi hatóság az átellenőrzésre, úgyhogy fél órát álldogáltunk extrában, amit nagyon réssz néven vett mellettem a priority sorban egy pár. Azt nem értettem csak, ha ennyire méltatlannak találják a helyzetet, miért utaznak fapadossal.</p>
<p><iframe src="http://www.flickr.com/photos/sesamsys/12000895015/in/set-72157639874193594/player/" height="375" width="500" allowfullscreen="" frameborder="0"></iframe></p>
<p>A Wizz Air mellett a <a href="http://flygbussarna.se" target="_blank">Flygbussarna</a> szolgáltatása ajánlott, három hónapig érvényes buszjegyet lehet venni náluk online, és még csak ki sem kell nyomtatni, a mobil képernyőjéről is leolvassa a QR kódot a busz.</p>
<p>Velük meg az volt, hogy szintén késtek, valahogy feltorlódtak a dolgok, és nem jutott busz. Ezt csak onnan tudtuk meg, hogy egy svédül beszélő utastárs megkérdezte bent a reptéren, viszont a sofőr utána nagyon udvariasan és részletesen kért elnézést, valamint igyekezett behozni valamennyit a lemaradásból az autópályán.</p>
<p>Ahhoz képest, hogy a megelőző héten a magyarhoz hasonló esős-szottyos idő volt Svédországnak ezen a részén, a várakozás alatt majd' odafagytam a buszmegállóba, úgy éreztem, legalább mínusz 8 fok lehet. A telefon szerint inkább csak 0, de gondoltam nem tudott frissíteni, vagy valami hasonló. Aztán persze kiderült, hogy valóban épp csak fagyott, és a párás levegő meg a szél okozhatta az extrém hidegérzetet. Viszont legalább volt hó.</p>
<p>A legelső feladat a közlekedés megoldása volt. A Västtrafik hálózatát 24, 72 órás vagy egyhónapos kártyával lehet igénybe venni. Gyakorlatilag olyan, mint a londoni Oyster Card, az ember megveszi, első használatkor aktiválja a választott közlekedési eszköz terminálján, aztán elfelejti. Minden járműre jó, szuperkényelmes.</p>
<p><iframe src="http://www.flickr.com/photos/sesamsys/12001260764/in/set-72157639874193594/player/" height="375" width="500" allowfullscreen="" frameborder="0"></iframe></p>
<p>Csütörtök este már csak egy vacsorára jutott idő, kipróbáltuk a helyi <a href="https://foursquare.com/v/krakow/4b897d43f964a520523b32e3" target="_blank">lengyel éttermet</a>, ahol mindenbe tettek némi szalonnát, és megtanultam, mi a pirog. Valamint Donald Sutherland ült mellettünk, aztán sajnos megszólalt svédül, úgyhogy talán mégsem ő volt az, vagy alulbecsültük a nyelvismeretét.</p>
<p>Pénteken aztán nekiálltam felfedezni a várost. A szél megmaradt és egész nap kisebb-nagyobb intenzitással esett a hó, ami elég kalandossá tette a dolgot.</p>
<p>Egy <a href="https://foursquare.com/v/bar-centro/4c37149c0a71c9b6bc1e3ec9" target="_blank">olasz kávézóban</a> indítottam, ahol a rendelés készhezvétele után kiderült, hogy pont nem lehet kártyával fizetni. Pénzt pedig nem váltottam, mert amúgy mindenütt—de tényleg mindenütt—elfogadnak kártyát. Ezen a ponton azért aggódtam, mi lesz, felajánlottam a nálam lévő Eurót, de az eladósrác csak annyit mondott, <em>"never stress"</em>, és hogy majd beviszek később pénzt, ráér.</p>
<p><iframe src="http://www.flickr.com/photos/sesamsys/12000900985/in/set-72157639874193594/player/" height="375" width="500" allowfullscreen="" frameborder="0"></iframe></p>
<p>Közben már rendesen hófúvás volt, én meg elsétáltam a haltemplomhoz (<a href="https://foursquare.com/v/feskekôrka/4bacce62f964a520c90d3be3" target="_blank">Feskekôrka</a>), ami igazából egy halpiac. nekem elsőre egy viking épület jutott eszembe jóla, a nevét viszont arról kapta, hogy egy gótikus templomra hasonlít. Bent rengetegféle halat és egyéb tengeri élőlényt árulnak, illetve vannak éttermek is, amit végül nem próbáltam ki.</p>
<p><iframe src="http://www.flickr.com/photos/sesamsys/12001207003/in/set-72157639874193594/player/" height="375" width="500" allowfullscreen="" frameborder="0"></iframe></p>
<p>A tömegközlekedés legjobb részei a kompok.</p>
<p><iframe src="http://www.flickr.com/photos/sesamsys/12000909095/in/set-72157639874193594/player/" height="375" width="500" allowfullscreen="" frameborder="0"></iframe></p>
<p>Természetesen a háromnapos bérlet ezekre is érvényes, úgyhogy a 285-össel hajóztam vissza a központba a <a href="https://foursquare.com/v/lilla-bommens-hamn-göteborg/4c9a2e5a78fc236a33413397" target="_blank">Lilla Bommen kikötőt</a> fotózni. Itt van az a piros-fehér épület, amit a helyiek lipstick building vagy LEGO building néven is emlegetnek, illetve a Barken Viking hajó, ami meg arról nevezetes, hogy miután felépítették a város hídjait, bezáródott a kikötőbe, mivel az árbocai túl magasak, nem férne ki.</p>
<p><iframe src="http://www.flickr.com/photos/sesamsys/12001736156/in/set-72157639874193594/player/" height="375" width="500" allowfullscreen="" frameborder="0"></iframe></p>
<p><iframe src="http://www.flickr.com/photos/sesamsys/12001216053/in/set-72157639874193594/player/" height="375" width="500" allowfullscreen="" frameborder="0"></iframe></p>
<p>Az időjárást talán az alábbi fotó tudja szemléltetni.</p>
<p><iframe src="http://www.flickr.com/photos/sesamsys/12001737676/in/set-72157639874193594/player/" height="375" width="500" allowfullscreen="" frameborder="0"></iframe></p>
<p>Ebédre amerikai hamburgert toltam a <a href="https://foursquare.com/v/berså-restaurang-bar-nattklubb/4b6c5062f964a520ee2f2ce3" target="_blank">Bersåban</a>, ami igazából egy nightclub, de van ebédmenüjük is.</p>
<p>Nyilván itt is akartam hegyet mászni, úgyhogy felcaplattam a <a href="https://foursquare.com/v/skansen-kronan/4bb743451344b713fb7f9e04" target="_blank">Skansen Kronan</a> erődhöz. Eredetileg dán támadástól tartva építették a párjával, de végül sosem lett rá szükség. Ma étterem és múzeum. Elvileg lett volna belépő is, de ez volt a másik olyan hely, ahol nem lehetett kártyázni, a posztoló nő meg nagyon rendes volt, és beengedett csak úgy.</p>
<p><iframe src="http://www.flickr.com/photos/sesamsys/12001220623/in/set-72157639874193594/player/" height="375" width="500" allowfullscreen="" frameborder="0"></iframe></p>
<p>Lefelé nagyon kiváló, hogy a tűzlétrán lehet lemászni, és közben gyönyörű kilátás nyílik a városra, csak attól tartottam, hogy letépi a szél az egész lépcsőt.</p>
<p><iframe src="http://www.flickr.com/photos/sesamsys/12000919575/in/set-72157639874193594/player/" height="375" width="500" allowfullscreen="" frameborder="0"></iframe></p>
<p>Meglátogattam még a legnagyobb <a href="https://foursquare.com/v/systembolaget/4c1c8a838b3aa593c311995f" target="_blank">Systembolagetet</a>, azaz alkoholboltot. Ahogy nálunk Nemzeti Dohányboltok vannak, úgy Svédországban csak ilyen üzletekben lehet sört, bort, töményet venni. Cserébe elképesztő választék van, a világ minden tájáról van pia. Nyilván kértek személyit.</p>
<p>Visszahajózás előtt még lefotóztam az Älvsborg hidat. Állítólag mind a tenger felé mind a város felé kiváló kilátás nyílik róla, de nem mentem végül fel, mert már eseteledett, nameg amúgy is párszáz méter volt a látótávolság egész nap.</p>
<p><iframe src="http://www.flickr.com/photos/sesamsys/12001287514/in/set-72157639874193594/player/" height="375" width="500" allowfullscreen="" frameborder="0"></iframe></p>
<p>Másnap a <a href="https://foursquare.com/v/slottsskogen/4b4d0184f964a5207ec726e3" target="_blank">Slottskogen</a> volt a program, egy hatalmas park állatkertekkel-mindennel. Jóféle északi kecske- és birkafélék képviseltetik magukat.</p>
<p><iframe src="http://www.flickr.com/photos/sesamsys/12018840584/in/set-72157639874193594/player/" height="375" width="500" allowfullscreen="" frameborder="0"></iframe></p>
<p>Valamint meg kellett állapítanom, hogy zseniális hely lehet futásra. A hideg ellenére találkoztunk is jópár sportruházatos svéddel.</p>
<p>A biciklizést is nagyon tolják amúgy, egyrészt rengeteg bicikliút van a járdák mellett, és a hófúvás sem riasztotta el pénteken a bringásokat. A kompokra meg ingyen fel lehet vinni a kerékpárokat, amíg van hely.</p>
<p>A helyi közlekedés másik ismérve, hogy a gyalogosátkelőknél nagyon liberálisan állnak a piroshoz, azaz ha nem jön semmi—sőt, időnként forgalomban is—simán átmennek. Ezzel párhuzamosan az autók szinte lopódzva közelítik meg a zebrákat, és megállnak a gyalogoknak, dudálás, anyázás nélkül, mosolyogva.</p>
<p>Ebédre: oldalas a <a href="https://foursquare.com/v/jensens-bøfhus/4bc4457ab492d13af3c6a960" target="_blank">Jensen's Bøfhusban</a>. (Az ø úgy kerül a svédbe, hogy ez egy dán étteremlánc.) Szintén ebédmenü, így kevésbé ordas drága, mint amúgy minden, nem csak kelet-európai pénztárcával mérve.</p>
<p>Végül nézzétek meg, mennyire viccesen kicsi a <a href="https://foursquare.com/v/göteborg-city-airport-gse/4b6c7a18f964a520543d2ce3" target="_blank">Göteborg City repülőtér</a>. Igen, ez az egész.</p>
<p><iframe src="http://www.flickr.com/photos/sesamsys/12099745384/in/set-72157639874193594/player/" height="375" width="500" allowfullscreen="" frameborder="0"></iframe></p>
