---
layout: post
title: Nanjing bug
author:
  display_name: sesam
  login: sesam
  email: petersz@me.com
  url: http://sesam.hu
date: '2009-06-15 16:36:40 +0200'
date_gmt: '2009-06-15 07:36:40 +0200'
tags:
- Japan
- Human Interest
comments:
- id: 1934
  author: Youkai
  date: '2009-06-15 21:17:09 +0200'
  date_gmt: '2009-06-15 12:17:09 +0200'
  content: |-
    Colorado bogár?? a Krumplibogárra, jó nem ország, hanem terület, de ezzel utalunk a kedves USA adományára a II. VH. után, ugyanis, szépen krumplibogárpetével volt fertőzve.... (forrás néha nagypapám és a wiki ...)

    a wikit tudom linkelni is  :)
    <a href="http://hu.wikipedia.org/wiki/Krumplibog%C3%A1r" rel="nofollow">http://hu.wikipedia.org/wiki/Krumplibog%C3%A1r</a>
- id: 1935
  author: foodlfg
  date: '2009-06-15 22:51:54 +0200'
  date_gmt: '2009-06-15 13:51:54 +0200'
  content: Ilyet nem tudok, de ez érdekes. :)
- id: 1936
  author: SeSam
  date: '2009-06-16 11:31:31 +0200'
  date_gmt: '2009-06-16 02:31:31 +0200'
  content: A kolorádóbogár nem jutott eszembe, pedig én is ismertem. Köszi!
- id: 1937
  author: Youkai
  date: '2009-06-16 15:07:38 +0200'
  date_gmt: '2009-06-16 06:07:38 +0200'
  content: ":D"
- id: 1938
  author: Yuki
  date: '2009-06-20 03:34:46 +0200'
  date_gmt: '2009-06-19 18:34:46 +0200'
  content: |-
    Öhm. nálunk nem hiszem, hogy azért hívnák svábborgárnak, mert utálják a svábokat o_o ... meg a svábbogár az a csótányak csak az egyik alfaja. (...ha jól tudom)
    Állítólag  különben pont fordítva lehetett vagy vele párhuzamosan... mármint a német schabe-ből jött a schwabe és onnan a sváb szó. A schabe pedig svábbogár.

    egyébként:
    francia darázs, német darázs, magyar bucó......
    cigánylepke, eszkimóangolna, mórpoloska, skótfajd, szerecsenlepke,
    tótsüll, zsidóhal..... estébé
---

A tektintetem valamiért a [rovarirtó sprére](http://sesam.hu/2008/06/07/the-creed-of-a-roach-hunter) esett a polcon, és mit látok az oldalán? A milyen rovarok ellen hatékony listában második a csótány után egy titokzatos ナンキン虫 (nanking bogár).

A szótár felvilágosított, hogy e számomra ismeretlen rovar valójában az [ágyi poloska](http://hu.wikipedia.org/wiki/Ágyi_poloska) japánul. Nyomozásom szerint a nanking bogár név az Edo-időszakból származik, amikor a Kínából behozott import áruk között megbújva ezek a dögök is bekerültek Japánba. Legalábbis így tartják a japánok. Angolul egyszerűen csak _bedbug_ a nevük, amit gondolom mindenki hallott már a "don't let the bedbugs bite" kifejezésben.

Nanking amúgy egyike Kína négy legfontosabb történelmi fővárosának, és többek között a második világháború idején is fővárosként funkcionált. 1937 telén a nankingi vérengzéssel vonult be a történelemkönyvekbe, amikor a japán császári hadsereg a város elfoglalása után hat héten át brutális terror alatt tartotta a lakosságát. Ennek a kihagyása a történelemkönyvekből korbácsolja fel rendszeresen a két ország közötti diplomáciai ellentéteket.

Nyilván a két nép fennállása óta tradicionálisan főként utája egymást. Nem is csoda, hogy a poloskát a japánok egy kínai városról nevezték el. Nálunk is ugyebár a csótányt sokan svábbogárként ismerik. Próbáltam keresni más példákat arra, hogy szomszédos országról vagy népről nevez el egy-egy nyelv rovarokat, de nem igazán sikerült, bár biztos vagyok benne, hogy létezik még ilyen. Ti tudtok példát?
