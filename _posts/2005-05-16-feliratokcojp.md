---
layout: post
title: feliratok.co.jp
author:
  display_name: sesam
  login: sesam
  email: petersz@me.com
  url: http://sesam.hu
date: '2005-05-16 13:05:57 +0200'
date_gmt: '2005-05-16 04:05:57 +0200'
tags:
- Japan
- Human Interest
comments: []
---

Már a Gaidaion is voltak ilyen érzéseim, hogy alapvetően az égadta világon semmi sem történik velem. Ilyenkor aztán bajban vagyok, miről írjak ide. Ma a Gaidaira akartam menni Siilennel, de mivel állítólag sokat kell olvasnia valami órára, lemondta. Siilen mongol, és velem egy évfolyamon van BA szakon. Osaka Gaidaios, ezért lett volna hasznos vele menni, én ugyanis nem tudom az utat. Egyszer voltam arra, de ez ugyebár nem garancia. És kíváncsi vagyok az idei lá... *khm* szóval mint felelős sempai szeretnék találkozni a kohaiokkal. Mindenesetre erre is majd később kerül sor.

Amit viszont már régóta tervezek megosztani, az egy betekintés a Japánban fellelhető angol feliratokba. Tudni kell, hogy a japánok nagy amerika- és angol nyelv mániájuk következtében mindenütt angol feliratokat használnak. Viszont ezen feliratok mindössze dekorációs elemként bírnak, és jelentéstartalmuk folyamatos röhögőgörcsre készteti az angol anyanyelvű vagy angolul tudó külföldieket. Nem kell messzire menni példáért, rögtön a kollégium földszintjén található egy figyelmeztetés a szomszéd telken folyó építkezésről. A felirat szerint nagy teherautók fogják ellepni az utcákat: " _please take care fo them_ " Azaz vigyázzunk rájuk, aminek magyarul van értelme, viszont ez a kifejezés olyan vigyázást jelent, ahogy a babysitter vigyáz egy gyerekre. Hiába, nem mindegy, hogy _take care of_ vagy _be careful of_. A japánok hadilábon állnak a vonzatokkal és a phrasal verb-ökkel.

Már utcai felirat az éttermek - sőt tulajdonképpen bármi - ablakaira festett _Let's enjoy together!_. Ezzel nyelvtanilag nem is lenne baj, de azok a fránya külföldiek rosszul értelmezhetik. Persze rossz az, aki rosszra gondol, itt mindössze a finom ételek közös élvezetéről van szó ugyebár.

Az alábbi levelet az ISP-mtől kaptam (Internet Service Provider). Kicsit kacifántosra sikeredett:  
" _Thank you for using our Internet services.  
We would like to inform you about our working for you to start our Internet service later.  
Please wait for a while and keep these documents with caution.  
We would like you to stay in your room while we will work in your room, because it needs to put the modem for the Internet service in your room. If you will not be ale to stay at that time, please get your modem from your staff and set it in your room by your self.  
You can put it within about 5 minutes according to the explanation.  
Thank you for your corporation and understanding._"  
Nem mondom, hogy nem lehet megérteni, de nagyon szenvedtem közben. Szerencsére van japán verzió is.

ÉS végül a tuti ász, amit nem lehet überelni. A Sankita Street - egy bevásárló- és pachinko-utca - reklámja, ami minden villanyoszlopra ki van függesztve:  
" _meet the heart  
this invent is connect  
yourr heart to lovers heart  
we try to help your sensitive mind  
please walk our street  
you may catch the interesting experiment  
sankita_  
(Megj.: a gépelési hibák szándékosak, szöveghűen másoltam.) Azt hiszem itt fölösleges minden szó, mindenki menjen, és fogjon magának érdekes kísérleteket!
