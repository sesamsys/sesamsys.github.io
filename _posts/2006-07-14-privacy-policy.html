---
layout: post
status: publish
published: true
title: privacy policy
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 549
wordpress_url: http://sesam.hu/?p=549
date: '2006-07-14 15:11:44 +0200'
date_gmt: '2006-07-14 06:11:44 +0200'
tags:
- Japan
- Human Interest
comments: []
---
<p>A tegnapi bejegyzésből kimaradt a Csőtisztítás Ügy. Rendszeresen - körülbelül félévente - a kollégium rendez egy minden szobára kiterjedő lefolyótisztítást. Erre fel is hívták a figyelmünket a liftben kihelyezett papíron, amit én persze nem láttam, mivel nem lifetezek. Nyilván a dolog délelőtt történt, amikor én az egyetemen voltam. (Ugyan írták, hogy legyünk otthon, ami kissé vicces, lévén a kollégiumban mindenki valamilyen formában tanul, és hétköznap délelőtt nagyon kicsi a valószínűsége, hogy épp a szobájában ül.) Szóval az én esetemben szépen betörtek hozám, csövet takarítottak, majd elmentek.</p>
<p>Tavaly volt szerencsém épp otthon lenni, így láttam, hogy folyik a dolog. Lenyomnak egy csövet a lefolyón, és kiszednek ezt-azt a csőből, amit sikerül. Namost a távollétemben a következőt sikerült nekik összehozni: a mosogatómban lévő néhány evőeszközt és poharat valamilyen ismeretlen perverzió folytán beledobták a mosogató melletti olajjal teli serpenyőbe. (Általában nem öntöm ki egy krumplisütés után az olajat, hanem többször felhasználom.) A mosogatóban meg otthagyták a kiszedett izéket...</p>
<p>Engem főleg az zavar, hogy midnenféle karbantartási indokkal rendszeresen bemászkálnak hozzám mindenféle szakik. Ráadásul ezek nem a koli alkalmazottai, hanem alvállalkozók. Biztos van joguk, de rettentő idegesítő.</p>
<p>Más: a koreai rakétaválság nagyon is élő probléma errefelé. Ugye Japán alkotott egy határozattervezetet, mely az ENSZ-alapokmány hetedik fejezetére hivatkozik: <em>actions with respect to threats to the peace, breaches of the peace, and acts of aggression</em>. A lényeges elem itt, hogy a hetedik fejezet alapján hozott határozatok jogilag kötelezik az adott országot, és szankciókat vagy akár fegyveres akciókat is legitimizálnak. Na erről nincs egyetértés egyelőre. Az USA természetesen támogatja a javaslatot, viszont Oroszország, Kína és Dél-Korea ellenzik, szankciók nélküli figyelmeztetésre szeretnék mérsékelni a Biztonsági Tanács vélaszlépését. (Észak-Korea népe kb. éhenhal ha nem kap külföldről (Japánból) élelmiszer-segélyeket.)</p>
<p>Ehhez hozzátartozik, hogy létezik egy ún. <a href="http://www.mofa.go.jp/region/asia-paci/n_korea/pmv0209/pyongyang.html">Japan-DPRK Pyongyang Declaration</a>, melyet 2002-ben adott ki <em>Kim Jong-Il </em>és <em>Koizumi</em>. A negyedik pontban a következő áll: "<em>The DPRK side expressed its intention that, pursuant to the spirit of this Declaration, it would further maintain the moratorium on missile launching in and after 2003.</em>" - erre hivatkoznak rendszeresen a japánok. Viszont ez csak egy <em>declaration </em>(nyilatkozat), tehát jogilag nem kötelező.</p>
