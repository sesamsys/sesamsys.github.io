---
layout: post
title: Közösségi média
author:
  display_name: sesam
  login: sesam
  email: petersz@me.com
  url: http://sesam.hu
date: '2011-01-16 19:07:43 +0100'
date_gmt: '2011-01-16 18:07:43 +0100'
tags:
- Hungary
- HVG
- közösség
- media
- news
- social media
- tragédia
- West-Balkán
comments:
- id: 2328
  author: Vale
  date: '2011-01-18 16:03:22 +0100'
  date_gmt: '2011-01-18 15:03:22 +0100'
  content: 'én is mr. universe véleményét osztom: ami a neten van, az publikus.'
- id: 2329
  author: Draquar
  date: '2011-01-22 00:25:07 +0100'
  date_gmt: '2011-01-21 23:25:07 +0100'
  content: |-
    Két gondolat kavarog bennem ezzel kapcsolatban:
    1., Vajon kinek jó az, ha saját tudati kontroll nélkül leírja a gondolatait?
    (Van egy kihallgatási technika, ami erre épül...)
    2., Ha a tömeg a szóban elhangzó infókat sem tudja pontosan átadni és visszaemlékezni egy beszélgetésben az 5 perccel ezelőtt elhangzott szónoki mondatra; vajon elvárható-e tőle ennek az ellenkezője írásban?
    (Avagy a híres "Olvass vissza..." törvény milyen gyakran működik?)
---

Tegnap pont egy szülinapról tartottunk hazafelé, és a Nyugati térnél nem értettük a sok rendőrautót. Aztán csak ma jutott tudomásomra a diszkótragédia, méghozzá Twitterről: többen megosztották az erről beszámoló híreket.

Ezzel kapcsolatban kérdezi a HVG, hogy [leszerepelt-e a közösségi média](http://hvg.hu/itthon/20110116_kozossegi_media_diszkotragedia), méghozzá egy fiatal fotós/újságíró [blogbejegyzésére alapozva](http://lvnte.posterous.com/a-nyugat-balkani-kozossegi-media-szereplese).

Szerintem a közösségi médiával semmi baj sincs, maximum azzal, ahogyan kezelik. Facebookra és Twitterre kipakolt élménybeszámolókra alapozva újságcikket írni kicsit olyan, mintha valaki a Wikipédiából dolgozna a diplomamunkáján. Ugyanígy ha valaki ilyen forrásokból tájékozódik, akkor figyelembe kell vennie, hogy mennyire szubjektív és ellenőrizhetetlen.

Pár éve még nem volt ilyen lehetőség, hogy bárki gyakorlatilag azonnal megoszthassa a gondolatait az egész világgal. Erről szól a közösségi média. _Can't stop the signal._

Pont ezért tudnak a hivatásszerűen médiával foglalkozók hozzáadott értéket teremteni: megerősített tényekkel, ellenőrzött információkkal, formailag és tartalmilag gondozott, szerkesztett szöveggel.

> "Végig kéne gondolni **posztolás előtt** , hogy egy twittnek, képnek, videónak következményei lehetnek. A hétköznapok során jó esetben csak a szokásos társaságunk olvassa amit összehordunk, de amint egy bejegyzésünk nyilvánosságot kap, teljesen megváltoznak a játékszabályok." - [Hernádi Levente](http://lvnte.posterous.com/a-nyugat-balkani-kozossegi-media-szereplese)

Természetesen nem gondolom, hogy ész nélkül kellene bármit irkálni. Viszont szerintem nem is lehet elvárható tulajdonsága egy ilyen bejegyzésnek az átgondoltság.

Minden kiposztolt dolog egyből nyilvános, nincsenek külön játékszabályok. Inkább csak arról van szó, hogy a helyükön kellene kezelni a dolgokat.
