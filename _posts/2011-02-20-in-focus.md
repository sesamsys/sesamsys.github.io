---
layout: post
title: In Focus
author:
  display_name: sesam
  login: sesam
  email: petersz@me.com
  url: http://sesam.hu
date: '2011-02-20 08:19:07 +0100'
date_gmt: '2011-02-20 07:19:07 +0100'
tags:
- awesome
- photography
- photos
- In Focus
- Alan Taylor
- Art
comments: []
---

Alan Taylor a [The Boston Globe](http://www.boston.com/bostonglobe)-nál volt fejlesztő, amikor megcsinálta a [The Big Picture](http://www.boston.com/bigpicture) blogot 2008-ban. Idén januártól átigazolt a [The Atlantichez](http://www.theatlantic.com), és még nagyobb képekkel támad az [In Focus](http://www.theatlantic.com/infocus) rovatában:

[![infocus-chinese-new-year](https://img.skitch.com/20110218-cu6aewrkpcnbkm5uftqawqkn2q.jpg)](http://www.theatlantic.com/infocus/2011/02/chinese-lunar-new-year/100010)

Heti néhány alkalommal kiválaszt valamilyen aktuális témát, és kevéske magyarázó szöveg kíséretében még magazinoktól is szokatlanul hatalmas méretű képekben meséli el azt.

Ha az ember belegondol, kiváló ötlet. Egyre nagyobb monitorokon internetezik mindenki. A sávszélesség nem akadály, a modemek kora leáldozóban van. Lassan a legbutább mobiltelefon is háttérképnyi felbontásban tud fotózni. Miért ragadjunk le akkor a híroldalak bélyegméretű képeinél.

[Alan egy interjúban azt mondta](http://waxy.org/2008/06/interview_with_alan_taylor_creator_of_boston_globes_the_big_picture), igazából nem voltak soha jogi akadályai a nagy méretnek, hiszen egy 990 pixel széles 72 dpi felbontású kép (ez egy 1024 pixel széles képernyőn futó böngészőablakba pont befér gönregtősávok nélkül) kinyomtatva még mindig túl kicsi, és a licenszfeltételek lényege, hogy ne lehessen nyomtatva könnyen reprodukálni a képeket.

Az új [In Focus](http://www.theatlantic.com/infocus) esetében már 1280 pixel széles képernyőméretre optimalizált fotókban is gyönyörködhetsz.
