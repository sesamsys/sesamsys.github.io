---
layout: post
status: publish
published: true
title: Kobe?
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 95
wordpress_url: http://www.sesam.hu.php5-19.dfw1-2.websitetestlink.com/?p=95
date: '2004-12-14 11:21:41 +0100'
date_gmt: '2004-12-14 02:21:41 +0100'
tags:
- Human Interest
comments: []
---
<p>Tegnap ismét találkozóm volt Utsumival. Tegnapelőtt ugye rábólintott a listámra, viszont nem mondott semmit arról, hogy még egyszer meg kell-e látogatnom. Viszont mindneki ment hozzá megint, úgyhogy én is úgy döntöttem, megyek. Amúgy sincs nagyon más dolgom. Persze jól sejtettem én, hogy Oyun nem olyan egyszerű eset, és fog még kavarni az egyetemekkel. Tegnap is ott járt fel-alá, és nem tudta eldönteni, hogy Kobébe vagy Osakába menjen. Szegény, irigylem a problémáit. Na végül ismét Osaka mellett tette le a voksát állítólag. Pont utána mentem be Utsumihoz, és hallottam, hogy kint azt mondja: Utsumi azt mondta, válasszak. Mindkettő egyforma.... (Innentől nem értettem, mert oroszul volt. :) )</p>
<p>Utsumi ismét megkérdezte a preferenciámat, de Kobe - az első - után megállított, és elkezdte nézegetni a jegyeimet. Kérdezte, hogy van-e C-m japánból. Mondtam, hogy nekünk nem igazán mondják el az összesített jegyeinket, de nem hiszem (<i>nai hazu desu</i>). Végül hosszas vizsgálódás után azt mondta, hogy OK, bekeretezte Kobét a papíromon, pirossal ráírt egy hatalmas OK jelet, azt is bekeretezte, majd kezet rázott velem. Én csak kicsit voltam meglepődve, ennél azért nagyobb harcot vártam. Ha ekkora rituális beleegyezés után sem Kobéban fogok kikötni, akkor komolyan felgyújtom a komplett Monbusho-t. (Izé. Ez a minisztérium, csak nehezen jutnak eszembe ilyen komplex szavak magyarul. :) )</p>
<p>Eddigi tapasztalatok alapján amire Utsumi rábólint, az 95%-ban be is válik, és a delikvens oda megy egyetemre. Azt az egyet nem értem, hogy mit csinál, ha Oyun az utolsó pillanatban - ahogy mindig is - meggondolja magát immár ezredszerre. &#336;szintén remélem, hogy nem a levegőbe ígérte meg a helyet nekem. Oyunt amúgy is a sempai-ai irányítják. Nagyon erős a mongol sempai nyomás, mindegyikük a saját egyetemére, meg úgynevezett híres egyetemekre akarja benyomni a saját kohai-ait. Mugi például Kyushúra megy Vladával együtt, de őt is hívták tegnap este percenként, hogy miért nem ide meg oda, és hogy ez jobb hely, stb.</p>
