---
layout: post
title: Téli futóruházat
author:
  display_name: sesam
  login: sesam
  email: petersz@me.com
  url: http://sesam.hu
date: '2013-01-08 22:05:56 +0100'
date_gmt: '2013-01-08 21:05:56 +0100'
tags:
- Nike+
- running
- winter
- clothing
- Element Shield
- Vapor Windrunner
comments:
- id: 12595
  author: SeSam
  date: '2013-11-25 15:53:10 +0100'
  date_gmt: '2013-11-25 14:53:10 +0100'
  content: Láttam, hogy mostanában (valamiért) népszerű ez a bejegyzés, úgyhogy közszolgálatként
    bedobom a <a href="http://futo.blog.hu/2013/11/20/hamarosan_itt_a_telapo_itt_a_karacsony_futoblog_2013_teli_futocsomag_rendeles"
    rel="nofollow">futóblog téli futócsomagját</a>.
---

Gazs kérdezte Twitteren, hogy [miben futok ilyen téli időben](https://twitter.com/gazs/status/288738319599271936), de a válasz jelentősen meghaladta volna a 140 karaktert.

Karácsonyra a [cipő](http://www.flickr.com/photos/sesamsys/8303857794/in/photostream) mellé két ruhadarabbal leptem meg magam: egy [Nike Element Shield](http://store.nike.com/us/en_us/?l=shop,pdp,ctr-inline/cid-100701/pid-416064) nadrággal és egy [Vapor Windrunner](http://store.nike.com/us/en_us/?l=shop,pdp,ctr-inline/cid-100701/pid-681324/pgid-717120) futódzsekivel. Mindkettő arra lett kitalálva, hogy a megfelelő szellőzés biztosítása mellett melegen és szárazon tartsa a testet hidegben, esőben, szélben vagy hóban is.

A fentiek mellé sima futózoknit húzok, fent pedig egy tetszőleges rövidujjú technikai pólót és egy hosszúujjú vékony pulóvert viselek a kabát alatt. (Elég lenne egy hosszúujjú technikai felső is gyakran, de sajnos olyanom nincs.) Ha nincs nagyon hideg, akkor a kapucni pont eléggé védi a fejem, amikor fagy, akkor befér alá egy sapka is. Kesztyűre eddig nem volt szükség, mert a dzseki ujja úgy van kialakítva, hogy alapban csak az ujjak lógjanak ki, de még erre is ráhúzható egy kézmelegítő kis kapucni.

A nadrágot Szolnokon tudtam kipróbáni zuhogó esében, és kiválóan teljesített: abszolút nem áztam el, és nem is fáztak a lábaim egyáltalán a 7 kilométer alatt. A teljes öltözetet pedig a mai zuhogó hóban viseltem egy 18 kilométeres etapon. Általánosságban elmondható, hogy körülbelül fél kilométer futás után átmelegszik az ember, és ezt a kellemes állapotot képes megőrizni a ruházat. Az aláöltözékbe bele szoktam izzadni, ennek ellenére sohasem fáztam, akár viharos szél ellenére sem.

Az tény, hogy nem olcsóak a cuccok, de eddig nagyon elégedett vagyok velük. Sőt, téli munkába biciklizéshez is nagyon jól használható a felszerelés. [A dzseki akcióban is megtekinthető.](http://sesam.hu/2013/01/05/gpoy)

Az mondjuk, hogy nem volt megfelelő ruházatom, eddig sem tartott vissza a téli futástól. Simán melegítőt húztam sízoknival, meg széldzsekit. Előbbi sajnos beázott, a széldzseki meg tök jó, csak nem szellőzik, így az ember megizzad, utána meg megfázik. Szóval nem ideális.

Amúgy legutóbbi ottjártamkor sajnos nem ezek a darabok, de kifutó technikai cuccok épp le voltak árazva a hivatalos Nike boltban a Westendben, megéri megnézni. Illetve gondolom sokkal jobb áron a nagy sportboltok is mind tartanak kifejezetten téli futásra alkalmas darabokat. Érdemes beruházni, mert csak könnyebb, ha az ember nem betegszik meg edzés közben, illetve jó eséllyel hosszú távú befektetés lehet egy-egy ruha.
