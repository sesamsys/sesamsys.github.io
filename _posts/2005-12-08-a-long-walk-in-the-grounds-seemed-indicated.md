---
layout: post
title: A long walk in the grounds seemed indicated...
author:
  display_name: sesam
  login: sesam
  email: petersz@me.com
  url: http://sesam.hu
date: '2005-12-08 06:43:43 +0100'
date_gmt: '2005-12-07 21:43:43 +0100'
tags:
- Japan
comments: []
---

**Költöztél volna hidegebb helyre. Ott melegebb van. Néha még a rövidujjú is túl sok a teremben**  
Valóban a kansai-i nyárban kiválóan szellőző épületek hajlamosak jégszekrénnyé degradálódni amint hidegre fordul az idő. Viszont te nem Tokióban laksz? - az sem egy híresen fagyos hely.

Az újabb statisztikaóráim rávilágítottak a japán oktatás egyik sarokkövére. Most épp binomiális eloszlással foglalkozunk és én erős általános értetlenséget vélek felfedezni a csoportban. Mindennek viszont semmilyen hatása nincs az órák menetére. Unalomig ismétlem, hogy nem az a fontos, hogy értse is a delikvens amit tanul. Mint kiderült ezt a jelenséget _minarai_ -nak hívják. (A kanjijai a látás ( _miru_ ) és a tanulás ( _narau_ ) jelei - ez utóbbi a gyakorlat _enshuu_ második jele is.) Szó szerinti fordításban _apprenticeship_ -et jelent, de esszenciájában körülbelül arról szól, hogy a tanuló úgymond nyitott szemmel mindent megfigyel, amit mestere csinál. Utóbbi viszont kizárólag erre hagyatkozik az oktatáskor, és nem bocsátkozik magyarázatokba. Aztán amit a tanuló megértett azt megértette, amit nem az az ő baja, _ganbarjon_ tovább és figyeljen jól. Bizonyos esetekben szerintem ez a módszer kevéssé célravezető - még akkor is ha ettől Japán népességének nem lesznek álmatlan éjszakái.
