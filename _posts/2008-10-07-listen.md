---
layout: post
title: Listen!
author:
  display_name: sesam
  login: sesam
  email: petersz@me.com
  url: http://sesam.hu
date: '2008-10-07 20:06:23 +0200'
date_gmt: '2008-10-07 11:06:23 +0200'
tags:
- life
- listen
- The Animals
- Music
comments:
- id: 1515
  author: taltos
  date: '2008-10-07 22:55:51 +0200'
  date_gmt: '2008-10-07 13:55:51 +0200'
  content: |-
    Olyan fura ezt olvasni, mert én mindig minden dalt úgy hallgatok, hogy a szövegére figyelek és a zenére csak mint aláfestésre gondolok (munka vegy egyéb dolgok közben csak úgy szoktam "félfüllel" hallgatni számokat, ha előtte már meghallgattam őket figyelmesen), de a környezetemben valóban szinte senki sem figyeli a szövegeket – néha még olyan számoknál sem, amit évek óta hallgatnak.

    Saját tapasztalataim szerint egyébként a régebbi előadók jobban figyeltek a szövegre (Zorán, Koncz Zsuzsa, stb. Tudom, nem trendi, de érdemes vele próbát tenni), illetve a mostaniakból Kovács Ákosnak szinte minden dala kifejezetten mondanivalóra kihegyezett.
---

Szerintem is nagyon szimpatikus a kezdeményezés, hogy október hónapban (és egyébként mindig) úgy hallgassunk zenét, hogy az nem csak az agyunk egy rejtett hátsó zugába jut el, hanem figyeljük a szöveget, a különböző hangszereket, egyszóval értve hallgassunk. Via [isolde](http://isolde.hu/archives/2008/10/05/Because_the_night_belongs_to_lovers), via [allie](http://102.freeblog.hu/archives/2008/10/02/3434824), via [Cluster One](http://www.clusterone.hu/2008/10/02/oktober-a-tudatos-zenehallgatas-honapja).

Én legutóbb az [if_then_else](http://www.last.fm/music/The+Gathering/if_then_else) albumot hallgattam az esti félhomályban az ágyon ülve. Semmi mást nem csináltam közben, csak ezt. Egészen más, főleg ha az ember uralkodik az időnként elkalandozni vágyó gondolatain.

Az angol nyelv ebből a szempontból kifejezőbb, hiszen ott a zenére figyelünk (listen) és nem csak halljuk (hear). Nálunk talán a hall és a hallgat árnyalja a figyelem fokát.

Én is választottam számot, amit meghallgatásra ajánlok: [The Animals](http://en.wikipedia.org/wiki/The_Animals) \- [Don't Let Me Be Misunderstood](http://en.wikipedia.org/wiki/Don%27t_Let_Me_Be_Misunderstood). A dalt eredetileg [Nina Simone](http://en.wikipedia.org/wiki/Nina_Simone) jazz-blues énekesnőnek írták, de az 1965-ös feldolgozása lett végül ismertebb. A klip is rendkívül vicces, ahogyan öltönyben karót nyelve adják elő.

[youtube]http://de.youtube.com/watch?v=zsru-M79EvM[/youtube]
