---
layout: post
title: Angolul tudni kell
author:
  display_name: sesam
  login: sesam
  email: petersz@me.com
  url: http://sesam.hu
date: '2010-12-03 14:30:13 +0100'
date_gmt: '2010-12-03 13:30:13 +0100'
tags:
- reading
- rorimack
- sci-fi
- SFMag
- Books &amp; Literature
comments: []
---

> Az eredeti megismerése, megértése élmény – olyan élmény, amelyről a magyar sci-fi, fantasy írók, olvasók egy igen tekintélyes hányada örökre lemarad. ([SFMag, Rorimack](http://sfmag.hu/2010/12/02/angolul-tudni-kell))

Én is ezt mondom már jó ideje. Sőt, nem is kell leszűkíteni a dolgot sci-fi és fantasy könyvekre, ugyanez igaz bármilyen irodalmi műre, mozifilmre vagy TV sorozatra is.

Ha más nem, akkor az számítson meggyőző erőnek, hogy manapság - anyagi vagy egyéb okokból - szerintem igen mostohán van kezelve a fordítás. Emellett mintha hígulna a szakma, én legalábbis mással nehezen tudom magyarázni a kirívóan katasztrofális magyar verziókat. A fordítás hatalmas ismeretanyagot, intelligenciát és íráskészséget igénylő munka (lenne) szerintem.

Van, amit csak simán nehéz átadni más nyelven, van, amit közel lehetetlen. Amikor eljutsz oda, hogy a célnyelven olvasol, _a célnyelven értesz_ , és nem fejben fordítasz, na az egy mini-nirvána.

És - sokakkal ellentétben - ebben sem pökhendi gőgöt nem látok, sem nemzeti kultúrát rothasztó idegenszívűséget. Nehogy már azért kelljen rosszul éreznie magát valakinek, mert hosszú évek kemény munkájával megszerzett egy képességet, és azt használni szeretné. Valamint attól, hogy valaki angolul (vagy bármilyen nyelven) olvas, még nem felejt el automatikusan az anyanyelvén sem.
