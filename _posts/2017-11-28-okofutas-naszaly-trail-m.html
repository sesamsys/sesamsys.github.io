---
layout: post
status: publish
published: true
title: Ökofutás Naszály Trail M
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 4718
wordpress_url: http://sesam.hu/?p=4718
date: '2017-11-28 16:14:45 +0100'
date_gmt: '2017-11-28 15:14:45 +0100'
tags:
- race
- running
- Sport
- trail
- trail running
- Naszály
comments: []
---
<p>Az idei utolsó előtti versenyre úgy készültem, hogy a megboldogult Futóblog 2013-as beszámolóit olvastam. Rettentően hasznosak voltak!</p>
<blockquote><p>"A mezőny középső, hátsó felének ez nem egy futóverseny volt, hanem az Erdei Kirándulás és a Brutálfutás kegyetlensége." — <a href="http://futo.blog.hu/2013/11/27/naszaly_trail_szamomra_futhatatlan" target="_blank" rel="noopener">DK</a></p>
<p>"Tovább futva egy sráccal váltottam pár szót, aki azt mondta, hogy jön még egy kemény emelkedő, nem lesz hosszú, de ez lesz a legkeményebb. Mi van? Még nem vagyunk fent? He?" — <a href="http://futo.blog.hu/2013/12/01/naszaly_trail_az_idei_legnagyobb_kaland" target="_blank" rel="noopener">Szuflavéder</a></p>
<p>"Futás közben azon gondolkodtam, hogy akik most ismerkednek a terepfutás szépségével, azok megkapják rendesen, úgy az eszenciáját. Ez egy nehéz technikás pálya, kellően sok sárral." — <a href="http://futo.blog.hu/2013/12/02/a_harmadik_nezopont" target="_blank" rel="noopener">Szasza</a></p></blockquote>
<p>A fentiek sikeresen elkergették minden megmaradt illúzióm, hogy ez egy laza verseny lesz, és a hétvégére beígért esők sem maradtak el. Lehet, azért, mert Csanya ezúttal nem szervezőként, hanem sima <em>mezei</em> futóként vett részt… megfordult a vudu.</p>
<p><img class="alignnone size-full wp-image-4720" src="http://sesam.hu/wp-content/uploads/2017/11/IMG_2036.jpg" alt="IMG_2036" width="3024" height="4032" /></p>
<p>Az útvonal első harmadát ismertem csak, hiszen <a href="/2017/09/01/kektura-18-cserhat/">voltunk itt a kéktúrán Fannival</a>. Már vártam a rézsútos kapaszkodót a Naszályra. Mondjuk ha a többi részét is bejártuk volna, akkor lehet, hogy mégsem nevezek. Így is áldottam az eszem, hogy a közepes táv mellett döntöttem végül, és nem akartam két kört futni.</p>
<p>Ekkora dagonyában még tényleg sosem mentem. Azt, hogy egy emelkedő mennyire pusztít el, már sikerült megtapasztalni, most ehhez jött, hogy milyen, amikor nincs fogás a talajon, és nem csak azon múlik a sebesség, hogy mennyire emelkedik, vagy lejt, hanem hogy mekkora tócsák vannak, vagy mennyire vizes a kő. Sokszor szerettem volna gyorsabb lenni, de nem ment.</p>
<p><img class="alignnone size-full wp-image-4722" src="http://sesam.hu/wp-content/uploads/2017/11/IMG_2037.jpg" alt="IMG_2037" width="3088" height="2320" /></p>
<p>Az első frissítőponton nagy derültséget is keltett a megjegyzésem, hogy ennyi sarat én még csak a tévében láttam.</p>
<p>Pszichésen rosszabbnak tűnt, mint ami lett a végén, mert a középmezőnyben fejeztem be, de az utolsó harmadban már tényleg nagyon küzdelmes volt minden kilométer. Hiába, a sár kinyírja a lábat: kicsúszik, nehéz elrugaszkodni, plusz terhet ró az izomzatra.</p>
<p>Ezek után még jobban tudom tisztelni az első két UTH célba érkezőit. A tavalyi harmadik verseny teljesen száraz körülmények között zajlott, de az első kettő pont ilyen saras volt.</p>
<p>Pozitív élményként viszont az szolgált, mennyire jól teljesített a Nike Air Zoom Wildhorse 4. Nagyon jól fogta a talajt, csak az igazán folyós sárban csúszott meg. Ahogy egyre instabilabbnak tűnő lépéseknél is megtartott, úgy kezdtem el benne egyre jobban bízni. Az egész verseny alatt egyszer sem estem el.</p>
<p>A végén a célban megkértek a szervezők mindenkit, hogy vegye le a cipőjét. Bár az egész terasz tele volt irgalmatlanul sáros lábbelikkel, szerintem csak a mi két párunk Fannival volt Nike. Pedig úgy vélem, erre a négyes sorozatra nagyon beért a Wildhorse, megéri kipróbálni.</p>
<p><img class="alignnone size-full wp-image-4721" src="http://sesam.hu/wp-content/uploads/2017/11/IMG_2041.jpg" alt="IMG_2041" width="3024" height="4032" /></p>
<p>Az eredményemmel közepesen vagyok elégedett. <strong>A 3:19:19 az 53. helyre, férfi mezőnyben a 43-ra volt elég.</strong> (Azért gondolom, hogy hasonló lehetett a 2013-as versenyhez az idei, mert Szasza a 2:36-tal idén is negyedik lett volna.) 116 induló volt egyébként, és tizenöten neveztek úgy, hogy végül nem álltak rajthoz.</p>
