---
layout: post
title: Bellroy Slim Sleeve
author:
  display_name: sesam
  login: sesam
  email: petersz@me.com
  url: http://sesam.hu
date: '2014-06-16 16:15:47 +0200'
date_gmt: '2014-06-16 14:15:47 +0200'
tags:
- awesome
- Bellroy
- wallet
- less is more
comments: []
---

Muszáj megmutatnom, milyen luxy pénztárcát kaptam a szülőktől születésnapomra:

![IMG_1322](http://sesam.hu/wp-content/uploads/2014/06/IMG_1322-1024x768.jpg)

A Bellroy koncepciójának lényege, hogy a szokásos degeszre tömött vastag tárca helyett olyat csináljanak, ami zsebre téve sem dudorodik ki feltűnően a ruhából. Fölösleges például minden kártyának külön zseb, amikor a legtöbbet csak nagyon ritkán kell előhúznia az embernek.

[![IMG_1323](http://sesam.hu/wp-content/uploads/2014/06/IMG_1323-1024x768.jpg)](http://sesam.hu/wp-content/uploads/2014/06/IMG_1323.jpg)

A [Slim Sleeve](http://bellroy.com/wallets/slim-sleeve-wallet) modellben két zseb van a gyakran használt kártyáknak, ez nálam a bankkártya és a SZÉP kártya. A bankjegyek félbehajtva a bal oldalra kerülnek, a jobb oldalon pedig ömlesztve a többi kártya (személyi, jogosítvány, lakcímkártya, diákigazolvány és a céges belépő) egy ötletes kihúzóval szedhető elő. Egyedül a hülye TAJ kártyát nem sikerült belepasszíroznom mert az valamiért kicsivel nagyobb, mint a sztenderd méret.

És az apró, kérdezhetitek. Nos, egyrészt ha nem muszáj, nem használok készpénzt, nincs is nálam sok. A biciklistáska egyik zsebében gyűjtöm a fémpénzeket, aztán néha amikor kell, teszek belőle zsebre valamennyit.

Nagyon ajánlom a céget, [kiváló weboldaluk van](http://bellroy.com/), és ingyen szállítanak Magyarországra. A tárcákra három év garanciát vállalnak, és környezettudatosan dolgozzák fel a bőröket.
