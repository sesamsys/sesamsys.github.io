---
layout: post
title: kitsune
author:
  display_name: sesam
  login: sesam
  email: petersz@me.com
  url: http://sesam.hu
date: '2005-10-27 12:35:28 +0200'
date_gmt: '2005-10-27 03:35:28 +0200'
tags:
- Japan
- Tech &amp; Gizmos
comments: []
---

Régi tartozásom a [Fushimi Inari templom képei](http://sesam.hu/.gallery/inari). Még szeptember végén látogattunk el Kyotoba, Magdi, Zsuzsi, Géza és én, hogy körülnézzünk Japán leghíresebb Inari-templomában. Inari a rizs és a szaké shinto istene, és a róka az állata. Ezért az Inari-templomok kapujában nem őrkutyák, hanem őrrókák posztolnak. Az európai tradíciókkal ellentétben a róka Japánban nem ravasz és gonosz, hanem okos, jóravaló állat. Mi több, át tud változni emberré, méghozzá női alakban. A buta és haszontalan állatok - bármiylen furcsa is - a lovak és az őzek. Az ostoba, buta japán megfelelője a _baka_ gyakorlatilag ezt a két állatot szimbolizálja, hiszen a _ba_ a ló jelének ( _uma_ ) japán olvasata, míg a _ka_ az őz kanjija ( _sika_ ).

A Fushimi Inari templom legfőképpen a _torii_ -kapukról híres. Ezek a narancsszínű kapuk adományozók pénzéből kerülnek a templomba, és valami félelmetesen iszonyú rengeteg van belőlük. Plusz ha hozzászámoljuk a kis, fából készült modellkapukat, amiket szintén tízezerszámra akasztanak, támasztanak, sorakoztatnak minden elképzelhető zugba, nem is tudom hány nullára lenne szükség leírni a teljes összeget. Másodsorban lényeges megemlíteni, hogy a templom egy hegyoldalon fekszik, úgyhogy a kapukkal vetekedő számú lépcső is várja a bátor túrázót. Valamint egyike azon kevés helyeknek Japánban, ahol autentikus madárcsicsergést hallhat az ember. (És nem a _baka_ kabócákat...)

Szokásos g33k befejezés. Ha valaki szeretne az enéymekhez hasoló kis sticker-izéket (azok a gombféle machinációk ott jobbra lent), akkor a legjobb hely George Taylor McKnight [Steal These Buttons](http://www.gtmcknight.com/buttons) oldala. Saját matrica készítésére pedig Adam Kalsey [Button Maker](http://kalsey.com/tools/buttonmaker)-je a tuti tipp. Az enyém is ezzel készült: [![SeSam.hu](../../../images/buttons/sesamhu.png)](http://www.sesam.hu)
