---
layout: post
title: HP4
author:
  display_name: sesam
  login: sesam
  email: petersz@me.com
  url: http://sesam.hu
date: '2006-01-18 23:44:55 +0100'
date_gmt: '2006-01-18 14:44:55 +0100'
tags:
- Movies &amp; TV
comments: []
---

A múlt tapasztalatiból okulva amint lehetett begyűjtöttem a vizsgák időbeosztását és rávezettem mindegyiket a naptáramra. Ugye. :)

Szokásos vizsgák előtti őrület folyik. Megkérdeztem több tanáromat, hogy ugye én szótárazhatok azért. Természetesen volt, aki ( _Kikkawa_ ) közölte, hogy a szabályokban az van, hogy semmit sem lehet használni, és a szabály... felettünk áll. Cheers.

Néztem egy Harry Potter 4-et angolul is. Már a moziban sem tetszettek dolgok, de most hogy otthon gyorsan elolvastam frissítésképpen a könyvet egyre több minden nem tetszik. Nem emlékszem, hogy az előző három filmben is ekkora alkotói szabadsággal dolgoztak volna. Észrevehető és lényeges pontokon át van írva a történet. Nyilván nehéz a dolog, hiszen a negyedik könyv jelentősen hosszabb, mint az előzőek, de ez esetben szerintem kissé túl szabadon fogták fel a dolgokat. Olyannyira, hogy lényeges elemek változtak meg - szerintem hátrányukra. Engem zavarnak olyan dolgok, hogy Barty Jr. nem kellene, hogy jelen legyen a nyitószínen, hogy Neville pont hogy nem volt jó táncos a könyvben, hogy Karkaroffnak semmi köze nem kellett volna hogy legyen Barty Jr. bebörtönzéséhez. Vagy hogy Harrynak miért kell hosszú percekig tartó légicsatát vívnia a sárkánnyal az iskola tetején amikor az egész sárkányjelenet lényege az _accio_ varázs megtanulása. És az a - visszatérő - hollywoodi félreértés, hogy szenvedést csak hangokkal együtt lehet kifejezni, lásd pók és a _crucio_ átok. Nem beszélve arról, hogy Barty-Mordon jóval finomabban és jelentősen kevésbé szájbarágósan egyengette Harry útját a _Triwizard Championship_ alatt. A baj ezekkel a dolgokkal az, hogy egy teljesen más mondanivalót lehet belőlük leszűrni, Másképp értelmezhetőek a karakterek és azok cselekedetei, holott éppen ezek, amik a szememben értékessé teszik a Potter-könyveket.

Dicséretesnek tartom az innovativitást azonban ami néhol igencsak érdekessé teszi a filmet. Például a _portkey_ felé haladáskor ahogy a felkelő nappal szemben a hegy, a sétálók, majd a fűszálak sziluettjét mutatja a repülő kamera. Valamint nagyon jó átkötés a színes üvegablak nőalakjának arcán lefolyó könny-esőcsepp néhány másodperce. És speciális effektek ide vagy oda még mindig a _Yule Ball_ a fénypontja a filmnek.
