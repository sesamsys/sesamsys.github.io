---
layout: post
title: Over The Air
author:
  display_name: sesam
  login: sesam
  email: petersz@me.com
  url: http://sesam.hu
date: '2012-01-14 23:36:06 +0100'
date_gmt: '2012-01-14 22:36:06 +0100'
tags:
- Android
- google
- Nexus S
- update
- ICS
- OTA
- T-Mobil
- Tech &amp; Gizmos
comments: []
---

Bár most épp nem használom, azért érdekelt volna, milyen az Ice Cream Sandwich a Nexus S-en, úgyhogy be-bekapcsoltam a telefont, vártam hogy az OTA frissítés megjelenjen. És vártam...

Rákérdeztem, hogy mi a helyzet, [a magenta pedig ezt válaszolta](https://twitter.com/#!/tmobilehungary/status/157820502608592896):

> Kedves [@ **sesam**](https://twitter.com/#!/sesam) A készülék életciklusa már megszűnt nálunk, ezért javasoljuk, a frissítésekről a gyártótól érdeklődj. Köszönjük!

Szóval ha jól értemezem a dolgokat, a Google (vagy egy gyártó) hiába adja ki az OTA frissítést egy-egy telefonra, a szolgáltatónak is rá kell bólintania, és csak akkor jut el a telefonig.

Ez vicces amúgy, ha egy másik szolgáltató SIM-je kerül a telefonba, amelyik még támogatja a Nexus S-t, akkor érkezett volna OTA frissítés? És ha a felhasználó szerencsétlenségére úgy jár, hogy a szolgáltatója magára hagyja, akkor ráfázott? Igazából nem értem, a szolgáltatónak mi köze ehhez úgy igazán.

Mindenesetre nem hagyott nyugodni a dolog, és persze van alternatív megoldás: [lehet kézzel is felpakolni a frissítést](http://androidhungary.com/2011/12/a-mai-napon-elindult-a-nexus-s-ice-cream-sandwich-frissitese), amit a Google kiadott. Kicsit az iPhone jailbreak időket idézi, ahogy gombokat kell ütemre nyomogatni, meg konzolban navigálni, kiváló UX.

Viszont nekem kiválóan ment a dolog, méghozzá úgy, mintha igazi Over The Air frissítés lett volna, nem törölte le az alkalmazásokat például, ugyanazt a rendszert kaptam vissza, csak 4.0.3 OS verzióval.

Elsőként az About phone > System updates menübe vezetett az utam persze, és örömmel jelentem, megjelent végre egy _Check now_ gomb. Iszonyú frusztráló volt eddig, hogy semmi információ nem volt itt, azon kívül, hogy nincs frissítés. Kérdés persze, hogy működni fog-e majd, ha a Google kiad valamit.
