---
layout: post
title: Another Brick in the Wall
author:
  display_name: sesam
  login: sesam
  email: petersz@me.com
  url: http://sesam.hu
date: '2005-10-14 20:14:58 +0200'
date_gmt: '2005-10-14 11:14:58 +0200'
tags:
- Human Interest
comments: []
---

Szülői kérésre, órarendbemutatás következik:

**Hétfő**  
1) _English Reading_ (Kénytelen vagyok felvenni, mert az összes japánóra, amire kicserélhetném második idősáv. Amint az lentebb látható, egy szabad második órám sincs, csak pénteken, akkor meg japán nincs... Egyszer már voltam órán, meg tizenöt perc alatt elolvastam a kiadott anyagot. Elég unalmasnak ígérkezik.)  
2) _Alkotmányjog_ (A könyv hozzá - legalábbis az eleje - egészen rendben van, de az órán rendszeresen arra eszmélek, hogy már megint lila gőzöm sincs, hogy miről van szó.)  
3) _Bevezetés a társadalomtudományokba_ (Valami nagyon alapozó óra, a _sempai_ -ok szerint elég könnyű a vizsga...)  
5) _Bevezetés az informatikába_ (*köhh* Ugyebár megbuktattak. /A tanár hibája! :P / Egyel többet hiányoztam, mint lehetett volna. Nesze nekem, megkaptam ötödik órában.)

**Kedd**  
1) _Modern diplomácia_ (Körülbelül, mint Kissinger Diplomáciája. Ezt az órát legalább értem, mert olyan dolgokról van benne szó, amiket törifakton belém vertek.)  
2) _Társadalomfilozófia_ (Nemszeretem- _kyouyougenronkamoku_ /Ilyen alapozó-izé./ Ez alá a cím alá mindenfélét be lehet nyomni, legutóbb Japán népességváltozásáról beszéltünk. A tanár teljesen jó fejnek tűnt, aztán elrontotta az egészet azzal, hogy megkérdezte, amerikai vagyok-e. Aki-nem-japán-az-amerikai.™ Ez egy ilyen ország.)  
3) _Politikai folyamatok_ (Szóljon bárki, aki a _seijikateiron_ helyes magyar megfelelőjét tudja. Döntéshozatal mikéntje, választások, ilyesmik. A tanár óra előtt a napilapokból szemezget, ami nagyon dicsérendő, meg biztos érdekes is...lenne...)  
4) _Német II/A_

**Szerda**  
1) _Statisztika_ (Mardelkutya-kacagás!)  
2) _Alkotmányjog_

**Csütörtök**  
2) _Gazdaságtörténet_ (Többnyire Japán gazdaságtörténet. Eddig. Azt hiszem.)  
4) _Modern diplomácia_  
5) _Elsőéves szeminárium_ (Fantáziadúsan van elnevezve... Rémálom olvasmányok, előadás és beadandó dolgozatok, de legalább nincs vizsga.)

**Péntek**  
1) _Politikai folyamatok_  
3) _Német II/B_ (Az előző két órán a [Gloomy Sunday - Ein Lied von Liebe und Tod](http://www.imdb.com/title/tt0155722) (Szomorú Vasárnap) című filmet néztük. Magyar-német kooprudukció, de végig mindenki németül beszél. Meglehetősen érdekes volt - meglepő mennyit értek még mindig németül. Plusz benne volt a Közgáz kivilágított épülete, meg sok apróság otthonról.)

Aki kevesli a fenti listát, jelzem, hogy az órák kilencven percesek, így az ötödik például fél hétkor ér véget. (Ennék meg a vaddisznók aki kitalálta.) Szóval nem kevés, 26 kredit. A duplaórák négy kreditesek - meglepően sok van belőlük. Így ugye nagyobb a tét a vizsgán is. Örömteli dolog viszont, hogy végre valami nemzetközi dologról szóló órám is van, nem csak natúr jog és/vagy alapozó tárgyak.
