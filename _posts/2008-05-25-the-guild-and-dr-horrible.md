---
layout: post
title: The Guild and Dr. Horrible
author:
  display_name: sesam
  login: sesam
  email: petersz@me.com
  url: http://sesam.hu
date: '2008-05-25 16:57:19 +0200'
date_gmt: '2008-05-25 07:57:19 +0200'
tags:
- Felicia Day
- Joss Whedon
- musical
- Nathan Fillion
- Neil Patrick Harris
- The Guild
- youtube
- Movies &amp; TV
- Music
comments: []
---

Felicia Day kiváló példa, hogy WoW-addiktból is lehet sikeres ember.

Ugyebár még régesrég [írtam a The Guild webes sorozatról](http://sesam.hu/2007/10/01/the-guild), azután szépen el is felejtettem, hiába jelent meg néha Youtubeon a figyelmeztetés, hogy új rész került fel.

Hiba volt.

Nagy hiba.

WoW-elvonási tüneteimtől vezérelve most megnéztem [az immár teljes első évadot](http://www.youtube.com/user/watchtheguild) (10 rész). Komolyan mondom, zseniális: sírva röhögtem a földön ide-oda gurulva, annyira jó. Kell hozzá valamilyen MMO-ismeret, hogy érthetőek legyenek a poénok, de ha ez megvan, az őrület garantált.

[![Banner image for The Guild web series](http://www.sesam.hu.php5-19.dfw1-2.websitetestlink.com/wp-content/uploads/2008/05/theguild-banner.jpg)](http://watchtheguild.com)

A sorozat amúgy már most bezsebelt nem egy rangos díjat: SXSW Greenlight Award for Best Original Digital Series Production 2008, YouTube Video Award for Best Series 2007, Yahoo! Video Award for Best Series 2008.

Nem csoda a díjeső, mert tényleg rohadt vicces. És az amúgy egyszerűnek tűnő videók mögött rendes igazi produkciós csapat van. Nem pár fiatal hülyéskedik kamerával. A sztorit Felicia írja, akiről érdemes tudni, hogy hegedűművész és matematikus diplomája van mellesleg... (Ez azért megnyugtató, hogy akármit is tanul az ember, lehet belőle valami.) A The Guild ötlete pedig alapvetően a WoW függőségéből kigyógyulva született. (Napi 8+ óra, hardcore.) További érdekességek a [The Flog](http://feliciaday.net/blog)-ban és a vele készült [How I WoW](http://www.howiwow.org/?p=7) podcast-interjúban.

Aztán még amit felfedeztem, hogy egyrészt ő volt [Vi](http://www.imdb.com/character/ch0004945) a [Buffy](http://www.imdb.com/title/tt0118276) utolsó szezonjában. (Még mindig nem tudtam befejezni a Buffyt, talán majd most, hogy sorozat-uborkaszezon lesz.) És hogy készül egy háromrészes online musical, amit nem más jegyez, mint [Joss Whedon](http://www.imdb.com/name/nm0923736). Főszereplők: [Neil Patrick Harris](http://www.imdb.com/name/nm0000439) [(Barney Stinson)](http://www.imdb.com/character/ch0026514), [Nathan Fillion](http://www.imdb.com/name/nm0277213) [(Malcolm Reynolds)](http://www.imdb.com/character/ch0003809) és [Felicia Day](http://www.imdb.com/name/nm1260407) (Codex).

Állítólag a [Doctor Horrible's Sing-Along Blog](http://www.imdb.com/title/tt1227926)-ot az írósztrájk inspirálta. Joss szeretet volna egy produkciót a producerek és a stúdiók megkerülésével tető alá hozni. A terjesztést pedig kizárólag az interneten tervezi megoldani, majd később kiadni DVD-n és letölthetővé tenni az iTunes Shopban.

A musical tulajdonképpen kész. Nyilatkozatok szerint még a Comic-Con előtt (július 24.) ki fog kerülni valamilyen formában. A [hivatalos oldalon](http://doctorhorrible.com) még csak egy ijesztő promókép van a főszereplőről hegesztőszemüvegben, de a nemhivatalos [doctorhorrible.net](http://doctorhorrible.net) siteon gyűlik rendszeresen a fanok által innen-onnan összegereblyézett információ.

_Can't wait._

Ja, és Felicia a House következő (ötödik) évadában is szerepet kapott.
