---
layout: post
status: publish
published: true
title: Little Brother, avagy az ingyenkönyv kritikája
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 1118
wordpress_url: http://sesam.hu/?p=1118
date: '2008-05-14 11:08:53 +0200'
date_gmt: '2008-05-14 02:08:53 +0200'
tags:
- Cory Doctorow
- download
- free
- Little Brother
- review
- Books &amp; Literature
comments:
- id: 1251
  author: Youkai
  author_email: youkai@t-online.hu
  author_url: http://youkai.wordpress.com/
  date: '2008-05-14 15:14:05 +0200'
  date_gmt: '2008-05-14 06:14:05 +0200'
  content: Olvasni is jó dolog, de sajna az embernek nincs mindig ideje olvasni, s
    én meg sajnos olvasás tekintetében kissé konzervatív vagyok. :) Amikor meg időm
    van akkor 1 könyv nem könyv effekt jön el , ergó anyagi csőd a mai árakon :(
- id: 1252
  author: oPal
  author_email: opal@sysonline.hu
  author_url: ''
  date: '2008-05-15 03:03:01 +0200'
  date_gmt: '2008-05-14 18:03:01 +0200'
  content: oké most szőrszálhasogatok de, Te is mint író, azért nem rejted a véleményed,
    és MacBookon olvasod a könyved :) egyébként opensoft rulz! :)
- id: 1253
  author: SeSam
  author_email: petersz@mac.com
  author_url: http://sesam.hu/
  date: '2008-05-16 20:07:37 +0200'
  date_gmt: '2008-05-16 11:07:37 +0200'
  content: Azért azt írtam, mert az van. De nem ajnároztam közben. Meglátod mire gondolok,
    ha beleolvasol a könyvbe.
- id: 1254
  author: Vale
  author_email: valerauko@gmail.com
  author_url: http://blog.valerauko.net/
  date: '2010-04-29 16:45:03 +0200'
  date_gmt: '2010-04-29 14:45:03 +0200'
  content: én pedig ki fogom nyomtatni, mert belefér az egyetemi keretbe. kíváncsi
    leszek.
---
<p>Sajnálom, hogy pont akkor gyengélkedett a site, amikor <a href="http://sesam.hu/2008/05/08/tolts-le-regenyt-ingyen">a Little Brotherről számoltam be</a>. Aki lemaradt: a <a href="http://craphound.com/littlebrother/download">Little Brother</a> <a href="http://craphound.com">Cory Doctorow</a> legújabb, fiatal felnőtteknek szóló regénye, amit a <a href="http://creativecommons.org">CreativeCommons</a> licensz alatt tett <a href="http://craphound.com/littlebrother/download">mindenki számára ingyenesen letölthetővé</a>.</p>
<p>A történet szerint Marcus, aki a nem is olyan távoli jövő amerikájában középiskolás, rosszkor van rossz helyen egy terroristatámadás alkalmával. A fiúnak ezután egy perc nyugta sem lehet a Nemzetvédelmi Hivatal zaklatásától, miközben a világ, melyet ismerni vélt, a feje tetejére áll körülötte. </p>
<p>Nos, teljesen egyet kell hogy értsek Neillel, aki a <a href="http://journal.neilgaiman.com/2007/12/changing-planes.html">következőket írta</a>: <em>"C</em><em>sodálatos és fontos könyv. Annyira, hogy a hibái ennek fényében tulajdonképp elhanyagolhatóak"</em>.</p>
<p>Mert hibák vannak. Nem egyszer éreztem erőltetettnek a lazának szánt beszólásokat, a geek szubkultúrára való referenciákat.</p>
<p>Sokat szerepelnek benne ma is létező termékek, szoftverek. És mindamellett, hogy én is nagy híve vagyok a szabad forráskódú programoknak és az ingyenességnek, nem tudtam nem reklámnak tekinteni ezeket az intermezzokat. Ráadásul ezek a programok és hardverek a könyv végéig rendszeresen felbukkannak, mindig egy-egy eposzi jelzőként alkalmazott dicsérettel vagy cinikus gúnynévvel. Igen, értjük, hogy a szerző mit preferál, de a szabadság nevében hadd döntse el az olvasó, hogy mi a neki szimpatikus.</p>
<p>Bonyolult filozófiai kérdéseket feszegetésekor is volt hasonló érzésem: mintha az író tanítani akarna. A saját mondanivalóját adja a "jók" szájába, és ettől kevésbé lesz regény mint inkább prédikáció a könyv. Márpedig, ahogy a Fireflyból is tudjuk...</p>
<blockquote><p><strong>Book</strong>: I am a Shepherd. Folks like a man of God.<br />
<strong>Mal</strong>: No, they don't. Men of God make everyone feel guilty and judged.</p></blockquote>
<p>Nem csak egy üdvözítő út létezik. És sajnos túl fekete-fehér ebből a szemszögből az írás. Nincs igazi vita a két oldal között. Maximum Marcus apja az, aki elviekben a jó oldalon áll, mégis egy darabig a másik fél retorikáját szajkózza. Ezt azonban betudja a könyv a fia vélt elvesztése miatti időszakos megzavarodásnak.</p>
<p>Persze megértem a szerzőt. Sokszor engem is bosszant, hogy milyen felelőtlenül és tudatlanul használják az emberek a rendelkezésükre álló technológiákat. Bár több ember használna sztenderdspecifikus böngészőt. Könnyebb lenne az élet, ha mernének stabilabb operációs rendszert telepíteni. Ha ésszel használnák az internetet. Mennyivel szélesebb körben terjedhetne a kultúra a szabadon elérhető tartalmak növekedésével.</p>
<p>Ha ifjúsági regényként nézzük, valóban fontos, hogy a fiatalok minél előbb tisztában legyenek a fentiekkel. Hogy elgondolkozzanak kicsit. Én már néha más szemmel néztem a szereplőket... lehet, hogy kiöregedtem?</p>
<p>És a fenti problémák ellenére azért meg kell hogy valljam, rendesen odaültetett a MacBook elé. A történet korántsem annyira kiszámíthatóan csavarodik, mint azt gondolnánk. Nagyon ritkán lassul csak be az események sodrása. A sztoriba csepegtetett információmorzsák, érdekességek pedig szinte hajtják az embert, hogy további kutatásokat végezzen.</p>
<p>Végig élveztem az olvasást és melegen ajánlom (nyelvet ismerő) fiataloknak és lélekben fiatal idősebbeknek.</p>
<p>A könyv elején a szerző arról is értekezik kicsit, hogy miért éri meg neki az ingyenes osztogatás:</p>
<blockquote><p>"For me -- for pretty much every writer -- the big problem isn't piracy, it's obscurity. [...] Of all the people who failed to buy this book today, the majority did so because they never heard of it, not because someone gave them a free copy."</p></blockquote>
<p>Tehát <strong>az írók számára nem a kalózkodás a probléma, hanem az ismeretlenség</strong>. Az emberek nem azért nem veszik a könyveiket, mert ingyen is meg tudják szerezni, hanem mert fogalmuk nincs róla, hogy létezik egyáltalán.</p>
<p>Ez rímel azzal, amit <a href="http://www.coelho.hu">Paulo Coleho</a> - talán a leghíresebb ingyenesen közzétevő író - <a href="http://torrentfreak.com/best-selling-author-turns-piracy-into-profit-080512">vallott</a>:</p>
<blockquote><p>"...egyenesen jót tesz a könyveladásoknak, ha a művek online, ingyen is elérhetőek. <a href="http://webisztan.blog.hu/2008/05/13/paulo_coelho_aki_nem_oszt_meg_az_onzo_keresu_es_maganyos">(hh)</a>"</p></blockquote>
<p>Gondoljon csak mindenki bele, hány írót ismert meg úgy, hogy megvette a könyvét látatlanban a könyvesboltban. És hányat úgy, hogy valaki kölcsönadta neki a kedvenc könyvét? Ki az, aki már vett úgy könyvet, hogy valahogyan elolvasta, kölcsönözve vagy a netről letöltve, és utána úgy döntött, kell neki egy saját példány?</p>
<p><strong>Az a lényeg, hogy az emberek olvassanak.</strong> Ha senki sem olvas, nem is vesznek új könyveket. És nincs annál egyszerűbb módszer ami olvasásra buzdítaná az embereket, mint az ingyenes könyv.</p>
