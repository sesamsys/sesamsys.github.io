---
layout: post
status: publish
published: true
title: kitsune
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 429
wordpress_url: http://www.sesam.hu.php5-19.dfw1-2.websitetestlink.com/?p=429
date: '2005-10-27 12:35:28 +0200'
date_gmt: '2005-10-27 03:35:28 +0200'
tags:
- Japan
- Tech &amp; Gizmos
comments: []
---
<p>Régi tartozásom a <a href="http://sesam.hu/.gallery/inari">Fushimi Inari templom képei</a>. Még szeptember végén látogattunk el Kyotoba, Magdi, Zsuzsi, Géza és én, hogy körülnézzünk Japán leghíresebb Inari-templomában. Inari a rizs és a szaké shinto istene, és a róka az állata. Ezért az Inari-templomok kapujában nem őrkutyák, hanem őrrókák posztolnak. Az európai tradíciókkal ellentétben a róka Japánban nem ravasz és gonosz, hanem okos, jóravaló állat. Mi több, át tud változni emberré, méghozzá női alakban. A buta és haszontalan állatok - bármiylen furcsa is - a lovak és az őzek. Az ostoba, buta japán megfelelője a <i>baka</i> gyakorlatilag ezt a két állatot szimbolizálja, hiszen a <i>ba</i> a ló jelének (<i>uma</i>) japán olvasata, míg a <i>ka</i> az őz kanjija (<i>sika</i>).</p>
<p>A Fushimi Inari templom legfőképpen a <i>torii</i>-kapukról híres. Ezek a narancsszínű kapuk adományozók pénzéből kerülnek a templomba, és valami félelmetesen iszonyú rengeteg van belőlük. Plusz ha hozzászámoljuk a kis, fából készült modellkapukat, amiket szintén tízezerszámra akasztanak, támasztanak, sorakoztatnak minden elképzelhető zugba, nem is tudom hány nullára lenne szükség leírni a teljes összeget. Másodsorban lényeges megemlíteni, hogy a templom egy hegyoldalon fekszik, úgyhogy a kapukkal vetekedő számú lépcső is várja a bátor túrázót. Valamint egyike azon kevés helyeknek Japánban, ahol autentikus madárcsicsergést hallhat az ember. (És nem a <i>baka</i> kabócákat...)</p>
<p>Szokásos g33k befejezés. Ha valaki szeretne az enéymekhez hasoló kis sticker-izéket (azok a gombféle machinációk ott jobbra lent), akkor a legjobb hely George Taylor McKnight  <a href="http://www.gtmcknight.com/buttons/">Steal These Buttons</a> oldala. Saját matrica készítésére pedig Adam Kalsey <a href="http://kalsey.com/tools/buttonmaker/">Button Maker</a>-je a tuti tipp. Az enyém is ezzel készült: <a href="http://www.sesam.hu"><img src="../../../images/buttons/sesamhu.png" border="0" alt="SeSam.hu" /></a></p>
