---
layout: post
title: Japán városemblémák
author:
  display_name: sesam
  login: sesam
  email: petersz@me.com
  url: http://sesam.hu
date: '2009-09-20 10:37:18 +0200'
date_gmt: '2009-09-20 01:37:18 +0200'
tags:
- emblem
- Kobe
- typography
- Japan
comments:
- id: 2065
  author: 杏桃来春
  date: '2009-09-20 21:15:45 +0200'
  date_gmt: '2009-09-20 12:15:45 +0200'
  content: |-
    こんにちは

    Én a kjótoi zászlónak néztem utána, abba meg a 京  kandzsit építették bele.
- id: 2066
  author: Draquar
  date: '2009-09-22 23:57:09 +0200'
  date_gmt: '2009-09-22 14:57:09 +0200'
  content: Jó utat hazáig! :o)
---

Reader megosztásokon keresztül kaptam egy roppant érdekes cikket a japán városok és közigazgatási egységek emblémáiról. Ezek a félig sci-fi félig szocreál érzetet keltő általában stilizált jelképek engem inkább búzakörökre emlékeztettek eddig. A következő cikkben azonban elmagyarázzák, hogy gyakran a város vagy a terület nevéből formálják őket: [Typographic town logos in hiragana/katakana](http://www.pinktentacle.com/2009/09/typographic-town-logos-in-hiragana-katakana).

Egyértelmű dizájnok is vannak, de néha igencsak nehéz kilátni az emblémákból a szöveget. Érdemes végignézni a cikk képeit, és elolvasni hozzájuk a magyarázatokat.

A legbonyolultabb esetben képek és számnevek segítségét is igénybe veszik. Kedvenc példám a hokkaidói [Muroran](http://en.wikipedia.org/wiki/Muroran): hat darab ( _mu_ ) katakana _ro_ (ロ) vesz körbe egy orchideát ( _ran_ ).

![Flag of Muroran](http://commons.wikimedia.org/w/thumb.php?f=Flag%20of%20Muroran%2C%20Hokkaido.svg&width=600px)

Ezen felbuzdulva utánanéztem Kobe zászlójának. A képeimen már időnként felbukkant - és egyébként a városban mindenütt szép számban megtalálható - egymásba fonódó két ív nem tűnt túl bonyolultnak.

![Flag of Kobe](http://commons.wikimedia.org/w/thumb.php?f=Flag%20of%20Kobe.svg&width=600px)

A város hivatalos oldala szerint ([angol](http://www.city.kobe.lg.jp/foreign/english/summary/summary_02.html)/[japán](http://www.city.kobe.lg.jp/information/about/energy/symbol/index.html)) az embléma egyrészt Kobe város és Hyogo prefektúra (megye) kikötőit ábrázolja, melyek mint két kinyitott legyező fekszenek egymással szemben. Másrészt pedig Kobe régi írásmódjára utal, ugyanis 1907-ben, az ikon készítésének idején, még _Kaube_ módon írták a nevét. Az embléma pedig egy stilizált ka (カ) is lehet.
