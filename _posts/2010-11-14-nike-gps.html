---
layout: post
status: publish
published: true
title: Nike+ GPS
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 2039
wordpress_url: http://sesam.hu/?p=2039
date: '2010-11-14 20:13:48 +0100'
date_gmt: '2010-11-14 19:13:48 +0100'
tags:
- App
- GPS
- iphone
- Nike+
- running
- Sport
comments:
- id: 2254
  author: GhostPunk
  author_email: ghostpunk@alderaan.hu
  author_url: ''
  date: '2010-11-15 13:19:51 +0100'
  date_gmt: '2010-11-15 12:19:51 +0100'
  content: |-
    iPhone 4-en az akksinak meg sem kottyan egy 10 km-es futás, ha jól emlékszem olyan 10-15% körül vitt lett. (majd most megnézem mindjárt, csak még kell egy kávé előtte:)
    A pulóverzsebemben tartom, kicsit aggódtam, hogy mennyire lesz pontos a GPS jel, de visszanézve gyakorlatilag semmit nem tévedett. Én az ipod appot elindítottam, aztán léptem át a Nike + GPS-be, szerintem így megy repeaten. Habár két órás podcastet hallgattam, úgyhogy ez még nem derült ki:)
    Engem teljesen teljesen megvett, ezt fogom használni a chip helyett.
- id: 2255
  author: SeSam
  author_email: petersz@mac.com
  author_url: http://sesam.hu/
  date: '2010-11-15 21:48:59 +0100'
  date_gmt: '2010-11-15 20:48:59 +0100'
  content: Óh, nem gondoltam, hogy az iPhone 4 ennyivel jobban bírja szuflával is...
    még egy indok, hogy miért kell nekem is egy. &gt;&lt;
- id: 2256
  author: Maoi
  author_email: mumina@freemail.hu
  author_url: ''
  date: '2010-11-23 21:14:26 +0100'
  date_gmt: '2010-11-23 20:14:26 +0100'
  content: |-
    Hi!
    Nekem nincsenek ilyen kütyüjeim, őszintén szólva még a rövidítések mindegyikét sem értettem, de azért az érdekes probléma, hogy mindent tudsz a telefonoddal futás közben, csak telefonálni nem biztos... Bár jó kérdés persze, hogy akarsz-e.
- id: 2257
  author: SeSam
  author_email: petersz@mac.com
  author_url: http://sesam.hu/
  date: '2010-11-23 22:20:32 +0100'
  date_gmt: '2010-11-23 21:20:32 +0100'
  content: 'Maoi: Én más irányból közelíteném meg a kérdést, ez nem egy lépésszámláló
    mondjuk, amivel mellesleg telefonálni lehet, hanem egy telefon, ami mellesleg
    a futásodat is tudja térképen követni. :]'
---
<p><!-- p.p1 {margin: 0.0px 0.0px 0.0px 0.0px; font: 12.0px Helvetica} p.p2 {margin: 0.0px 0.0px 0.0px 0.0px; font: 12.0px Helvetica; min-height: 14.0px} --></p>
<blockquote><p>"Ugye érzed, hogy ez olyan, mintha drogosok beszélgetnének."</p></blockquote>
<p style="text-align: right;">- <a href="http://oroszpeter.tumblr.com">Orosz Péter</a></p>
<p>A futásról volt persze szó, mint kiváló endorfinforrás. Ezen felbuzdulva, illetve a bizonytalan ideig elhalasztott télnek köszönhetően alkalmam nyílt végre iOS 4.1 alatt is tesztelni <a href="http://itunes.apple.com/hu/app/nike-gps/id387771637?mt=8">a Nike új GPS appját iPhonera</a>.</p>
<p>Most már egészen sok féle eszközt kínálnak a Nike+ rendszeren belül, elsőként célszerű ezeket végignézni. Eredetileg ugye az iPod és a cipőbe rejtett chip vezette be a szolgáltatást. Később megszületett a Sportband, amit az iPod helyett lehet használni a cipővel. A 3G S szériától kezdve pedig az iPhoneokba is került vevő.</p>
<p>A fentiekkel szemben a Nike+ GPS app egyáltalán nem használja a cipőben lévő érzékelőt, hanem a Fullpower nevű cég <a href="http://www.motionx.com">MotionX</a> technológiájára épül. Részletezve ugyan nem nagyon van a rendszer működése, de a GPS mellett a telefonba épített mozgásérzékelők adatait is felhasználja, így akár iPod Touchokra is telepíthető.</p>
<p>Az alkalmazás üdvözlőképernyőjén az eddig megtett össztávolság - illetve összidő, összes elfogyasztott kalória, stb. -  növeli a futó önbizalmát. Sajnos azonban nem veszi számításba a korábbi Nike+ futásokat, csak az app használata közben megtett kilométereket, így én például 31,25-nél állok jelenleg.</p>
<p><img src="http://img.skitch.com/20101114-1q8euhmn3x1ebtnj1qnbukwmtn.png" alt="nikeplusgps1" /></p>
<p>Új futásnál távolságot adhatunk meg, vagy az órával versenyezhetünk, illetve alapesetben csak úgy elkezdhetünk futni a végtelenbe akár. A következő képernyőn lehet kiválasztani, hogy kültéren vagy futópadon történik az edzés, utóbbi esetben a GPS-t be sem kapcsolja az app.</p>
<p>A Nike+ megoldások között ebben az alkalmazásban debütál egy olyan Facebook integráció, ami szerintem kiváló találmány: a futás megkezdésekor a Facebook falunkra is kikerül egy rövid bejegyzés. Ha ezt valaki lájkolja, akkor a program lehalkítja a zenét, és bejátszik egy felvett üdvrivalgást, mintha csak a pálya széléről buzdítanának egy versenyen. Ha Angelday lennék, azt mondanám, fantasztikus korban élünk.</p>
<p><img src="http://img.skitch.com/20101114-be8d92rsbg5jhjfyd5ht987dwu.png" alt="nikeplusgps2" /></p>
<p>Persze ha valakit ez az őrületbe kerget, akkor lehetőség van kikapcsolni. Én soha nem tenném, főleg azok után, hogy megtapasztaltam, mennyire motiváló tud lenni, amikor a margitszigeti körözéssel szemben a versenyeken tapsolnak és fütyülnek a kordonon túlról.</p>
<p>Arról nem is beszélve, hogy érdemes picit belegondolni, hová jutott el a technológia, ha ilyesmire képes egy telefon.</p>
<p>A futás végeztével azután a Nike+ weboldaláról már ismert változókat is be lehet állítani, azaz milyen idő volt, milyen volt a terep, és általánosságban hogyan éreztük magunkat. Az alkalmazás akár a 3G adatkapcsolaton keresztül is azonnal szinkronizál a Nike+ weboldallal, és - ha szeretnénk - Twitterre és Facebookra is küld értesítést. Utóbbinál még kísérőszöveg írására is lehetőséget ad. Ezzel csak annyi a gond, hogy ha az automatikus értesítéseket a websiteon már korábban beállítottuk, akkor minden státuszüzenet duplán megy ki.</p>
<p>A megszokott Nike+ grafikon mellett az app használata után a weboldalra kikerül egy térképes verzió is, <a href="http://nikerunning.nike.com/nikeos/p/nikeplus/en_GB/plus/#//runs/gps/76293891/699588607">ahol szépen rajzolja a böngésző, hogy merre jártunk</a>. Ez a térkép amúgy futás közben is nézegethető a telefonon, ha valaki nagyon ráér.</p>
<p>Sajnos vannak negatívumok is, amelyek miatt nem feltétlen fogok áttérni az iPod+cipő kombóról. Rögtön az első, hogy - nem meglepő módon - a folyamatos GPS-es követés és térképrajzolás iszonyatos módon zabálja az akkut. Az én régi iPhone 3G-m 12 kilométeres futás után már 10%-on állt úgy, hogy a kezdés előtt vettem le a töltőről. Emiatt azután pont a hosszabb, ismeretlen terepen való futásoknál okozhat gondot, hogy a telefon egyszerűen lemerül, pedig ezeknél lenne hasznos, hogy futás közben is követhető a Google térképein, hogy hol tartunk.</p>
<p>Apróság, de az iPod célszoftverével szemben a GPS app nem teszi automatikusan ismétlőre a lejátszási listát, amit éppen hallgatunk. Így fordult velem elő eddig minden alkalommal, hogy lejárt az aktuális album, és kénytelen voltam a telefont előbányászva másikat választani.</p>
<p>Az azonnali szinkronizáció hátránya pedig, hogy bár lehet utólag törölni egy hibás futást, de a Facebbokra és a Twittere akkor már kimentek az üzenetek. Most ahogy a screenshotokat készítettem a bejegyzéshez, véletlen kiléptem a programból, az meg beszinkronizált egy kemény hatvan méteres etapot nekem mindenhová.</p>
<p>Egyelőre tisztázatlan, hogy mi történik, ha használat közben felhívnak. A 3G nem képes rendes multitaskingra, így nem tudom, hogyan oldották meg, hogy ne vesszen el az addigi futás. Roppant idegesítő lehet például, ha egy telefon miatt áll meg a mérés mondjuk egy 10k kilencedik kilométerén, és utólag persze már nem lehet folytatni.</p>
<p>Előre szólok, hogy iOS 4.0 alatt sok más alkalmazáshoz hasonlóan gyakorlatilag értelmetlen használni 3G tulajdonosként. Őszintén szólva nagyon szívesen kipróbálnám a Nike+ GPS-t olyan hardveren, amire tervezték (iPhone 4): érdekes lenne látni, mennyivel pontosabb, ha iránytű is segítni a mérést, illetve nem csutkára terhelt processzoron kell működnie.</p>
<p>Nekem egyelőre problémás, hogy az akkuidő túl rövidre korlátozza a futásokat, illetve hogy 3G-n azért elég szenvedősen megy az alkalmazás. Néha a szép térképek kedvéért biztosan használni fogom, de egyelőre maradok a cipőbe pakolt chipnél. Viszont mindenképpen pozitív, hogy ha csak telefonja van valakinek, akkor is futkározhat a Nike+ rendszerrel.</p>
<p>A teljesség kedvéért érdemes megemlíteni, hogy léteznek amúgy más alkalmazások is a Nike+ GPS nyomdokán, például a <a href="http://foursquare.com">Foursquare</a> integrációt is felmutató <a href="http://runkeeper.com">RunKeeper</a>, azoknak a pontosságáról például viszont nem tudok nyilatkozni.</p>
