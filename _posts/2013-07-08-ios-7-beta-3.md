---
layout: post
title: iOS 7 beta 3
author:
  display_name: sesam
  login: sesam
  email: petersz@me.com
  url: http://sesam.hu
date: '2013-07-08 22:25:40 +0200'
date_gmt: '2013-07-08 20:25:40 +0200'
tags:
- apple
- beta
- iphone
- iOS
- iOS 7
- Tech &amp; Gizmos
comments: []
---

Én még mindig kitartok az **iOS 7 béta** verziójánál, a bugok ellenére. Egyszerűen nagyon fura már az iOS 6, megszoktam az újításokat. Például az a lehetőség, hogy az appoknak egyenként határozhatom meg, hogy kapjanak-e mobilos adatelérést, elég szuper dolognak bizonyult amíg külföldön voltam.

Azért voltak kellemetlenebb élmények is. Az én telefonom volt a GPS is egyben, és belefutottam abba, hogy ha 20% alá merül az akku, és újraindul a telefon, (amit néha sajnos magától is képes csinálni a béta) akkor bekapcsoláskor feljön egy pillanatra a figyelmeztető pop-up, de azonnal el is tűnik. Viszont ez az ablak az egész rendszer felett van, és mivel nem én, a felhasználó, zártam be, odaragad, és innentől **semmilyen érintésre nem reagál a képernyő**. Nem lehet kinyitni a telefont, sem kikapcsolni. Az egyetlen megoldás, mint arra rájöttem, ha töltőre dugja az ember, és úgy indítja újra: ilyenkor nem dobja fel a figyelmeztetést. Azért Triesztben ragadni emiatt nem lett volna annyira vicces.

A másik ilyen probléma, hogy **a SIM PIN-t nem kéri el minden esetben a telefon**. Ezt eddig meg lehetett kerüli valamilyen telefonszám, például a 1430, felhívásával; ilyenkor újra bekérte a PIN-t. A ma kiadott harmadik frissítés azonban ebből a szempontból rosszabb lett: az iCloud jelszó úgyanúgy felülírta a PIN pop-upot, és telefonálni is hiába próbáltam, egyszerűen csak lekapcsolt. Pár újraindítás segített csak.

Nagyjából tízperces tapasztalatom alapján a beta 3 azért végre iPhone 4S-en is **gyorsabb lett** (kivéve a parallax). Azt majd meglátom, hogy az appok is kevesebbet fagynak-e. Nagy kár, hogy az iOS 7 hivatalos megjelenéséig az iOS 7 SDK-val fordított alkalmazásokat nem lehet beküldeni a Storeba.
