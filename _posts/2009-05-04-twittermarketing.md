---
layout: post
title: Twittermarketing
author:
  display_name: sesam
  login: sesam
  email: petersz@me.com
  url: http://sesam.hu
date: '2009-05-04 14:18:09 +0200'
date_gmt: '2009-05-04 05:18:09 +0200'
tags:
- Clarity Live
- DM
- Jimmy Eat World
- marketing
- music business
- Topspin
- twitter
- Music
- Tech &amp; Gizmos
comments:
- id: 1852
  author: Szak1
  date: '2009-05-04 19:03:53 +0200'
  date_gmt: '2009-05-04 10:03:53 +0200'
  content: |-
    Én úgy tudtam, hogy a mai napig nem lehet eldönteni, hogy egy termék eladási mutatóiban mekkora szerepe van a reklámnak.

    Hogyan lehet megsaccolni, hogy a lemez eladásainak "éppen" húsz százaléka a Twitternek köszönhető? Még kevésbé értem az emailek sikerszázalékát. Az email teljesen passzív médium: még azt sem látod, hogy a leveled elolvasták-e, vagy netán a spamszűrő tette taccsra.
- id: 1853
  author: SeSam
  date: '2009-05-04 19:11:24 +0200'
  date_gmt: '2009-05-04 10:11:24 +0200'
  content: Ha megnézed a <a href="http://www.jimmyeatworld.com/" rel="nofollow">http://www.jimmyeatworld.com/</a>
    oldalt, a Clarity Live online letölthető. Azt meg bármiylen analitikai szoftver
    megmondja, hogy akik ráklikkeltek a buy gombra, honnan jöttek, legyen az email
    link vagy Twitter.
---

Kicsit visszatérve még az előző Twitteres bejegyzéshez: [Trent Reznor csiripjét követve](https://twitter.com/trent_reznor/status/1692874413) jutottam a [Topspin](http://topspinmedia.com) nevű médiacég [blogjára](http://topspinmedia.com/2009/05/twitter-emerges-as-a-viable-direct-marketing-channel). A [legújabb bejegyzésükben](http://topspinmedia.com/2009/05/twitter-emerges-as-a-viable-direct-marketing-channel) azt mutatják be, milyen hatékony direkt marekting eszköz lehet a Twitter egy zenekar számára.

A post írója pár hete egy konferencián még úgy nyilatkozott, hogy az email marketing még mindig fontosabb, mint a Twitter vagy mondjuk a Facebook. Példaként felhozta, hogy az eddigi kampányaikban az első hetes eladások 1-2%-áért volt felelős a Twitter, és 2-4% volt a Facebook részesedése.

Ehhez képest a [Jimmy Eat World zenekar csupán egy hónap alatt simán összegyűjtött 200.000 követőt Twitteren](http://twitter.com/jimmyeatworld) jórészt [egy ügyes koncertturné website](http://tour.jimmyeatworld.com) révén. A Clarity album tízéves évfordulója alkalmából rendezett koncertsorozat felvételét is a Twitteren jelentették be, a rajongók pedig a [#claritylive](http://search.twitter.com/search?q=claritylive) hashtaget használva egyenesen a címoldalra kerülhettek a banda siteján.

Nem mellékesen a Twitterről érkező látogatók az összes böngésző mintegy 22%-át tették ki, és ami ennél is fontosabb: **az eladások 20%-át a Twitter segítségével érték el**. A napjainking vezető módszernek gondolt emailes marketing ennél kisebb részesedést hozott.

[Lee Martin](http://twitter.com/aesthetictheory), a kampány egyik kitalálója és szervezője így foglalta össze a Twitter hatását.

> Mintha ott állnál a boltban kezedben a Jimmy Eat World lemezével, és ezer ember mondaná mellőled, milyen király.

A kérdés az, **tud valaki olyan magyar zenekarról, énekesről vagy zeneiparban dolgozóról, aki megtalálható Twitteren?**

Nyilvánvalóan ilyesmi akkor lehet sikeres, ha a rajongók nagy számát lehet potenciálisan elérni a csiripen keresztül. Magyarországon talán még nincs meg az a népszerűsége a Twitternek, ami számottevővé tehetné marketingszempontból egy együttes számára. Viszont úgy sejtem, jó kitörési pont lehet. Nem mellesleg egy Twitter accountot létrehozni, és követőket keresni nem olyan orbitális munka. Érdekes lenne látni, mennyire válna be nálunk.
