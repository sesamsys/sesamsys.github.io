---
layout: post
title: beep-beep
author:
  display_name: sesam
  login: sesam
  email: petersz@me.com
  url: http://sesam.hu
date: '2006-05-06 22:43:22 +0200'
date_gmt: '2006-05-06 13:43:22 +0200'
tags:
- Human Interest
comments: []
---

Kissé beteg voltam, de elmúlt. Talán valami vírus, vagy csak megfáztam. Az is lehet, hogy szimplán nem aludtam eleget. A japánoknál amúgy is van ilyen _gogatsubyou_ , azaz május-betegség. Körülbelül októberi iskolaundorral lehet egyenlővé tenni; csak ugyebár itt áprilisban kezdődik a félév.

Az idő most a legszebb. Majd késő ősszel lesz még ilyen, amikor nem érzi magát az ember fia még szaunában, de a nap már süt, és kellemesen meleg van. Nagy kár, hogy nem sokáig fog tartani a dolog. Ahogy a [Japanzine](http://www.seekjapan.jp/japanzine.php) szerkesztője igen éleslátóan megjegyezte: " _Yes, in the land of four distinct seasons you might be forgiven for asking why one only lasts two weeks."_

Tesóm ma elballagott a középiskolá(nk)ból. Ez is furcsa, hiszen én is majdhogy most ballagtam. Valamint mert nem voltam ott; érdekes realizálni, hogy otthon attól még folynak a dolgok. (Más közhelyszótárban olvasni, mint megélni.) Mindenesetre GZ & GL, valamint HF. Aztán majd hahazamegyek: _And we'll tak a right gude-willie waught, for auld lang syne._
