---
layout: post
title: Forrest Geek
author:
  display_name: sesam
  login: sesam
  email: petersz@me.com
  url: http://sesam.hu
date: '2007-05-30 22:35:32 +0200'
date_gmt: '2007-05-30 13:35:32 +0200'
tags:
- Nike+
- Tech &amp; Gizmos
comments: []
---

Tohonya szakállas alak terpeszkedik a székben, egyik kezében egér, másikban valami édesség. Szódásüvegtalp-szemüveges vézna gyerek görnyed a monitor felé, ő is görcsösen egeret markol. Geekek. Beszűkültek. Legalábbis ilyen a sztereotíp kép, nemde?

Pedig ez is geek ha úgy vesszük:

([Yummieról](http://yummie.hu) lopva.)

Bár számadataim nincsenek, szerintem körülbelül a világ legnagyobb [multiplayer játéka](http://www.cabel.name/2006/08/multiplayer-game-of-year.html). Rengeteg [rajongóval](http://www.szanto.org/2006/09/16/nikeipod-meg-en).

A képlet egyszerű, kell hozzá egy iPod nano, egy Nike+ készlet és egy arra alkalmas cipő (avagy egy teljesen hagyományos amire ráhackeli a delikvens a pár grammos szenzort). Aztán lehet futni, immár nem a vakvilágba: a bal cipőtalpba süllyesztett érzékelő a láb mozgása alapján számolja a megtett távolságot, a testsúly ismeretében pedig az elégetett kalóriákat.

Mi több, mindezt meglehetősen pontosan. Még az ötbetűs portálnak sem sikerült bebizonyítani hogy a Nike/Apple hazudik és a ketyere vacak, pedig istenemre [megpróbálták](http://index.hu/tech/hardver/fselr060831). Végül csak annyit sikerült kihozni, hogy bizony hatékonytalan a futás ha egy gyorséttermi menü magában kétezer kalória. Hja kérem, _nincs királyi út_ , mint arra már jó ideje ráébredtek.

De csak kellett már valami szenzációs: csak kihozták hogy ez a két gonosz multi (amellett, hogy az általuk gyártott készülék csak az általuk gyártott cipővel/mp3 lejátszóval megy, minő rothadó kapitalista észjárás) bizony [a személyes adatainkra tör](http://index.hu/tech/biztonsag/niptv061204). Merthogy követhető a szenzor által sugárzott jel. Az mindössze egy mondatot érdemelt, hogy bizony a jeladót ki is lehet kapcsolni, és ha az ember lusta azt csak nem lehet már a gyártók számlájára írni. Valamint azt a tanulmány készítői magyarázzák el nekem, (mintha egy hatéves gyerek volnék) hogy attól hogy titkosítják egy jel _tartalmát_ mégis hogyan lesz kevésbé bemérhető.

Nade vissza az eredeti mederbe. Mitől lesz ez akkor MMOG? A webfelülettől, ahová fel lehet töltögetni szépen a futásokat, célokat lehet meghatározni, sőt versenyezni, akár egy kontinenssel arrébb élőkkel is. Ettől lesz igaz a reklám. Mert roppant addiktív, muszáj futni, az ember meg akarja mutatni a másiknak hogy jobb, magának hogy eléri a célját ha törik ha szakad. Mással nem tudom magyarázni, hogy például amikor csak egy nap volt hátra és én hét futással voltam lemaradva a futásszámos célomtól mi más vett volna rá 4x2km és 3x3km egymás után való lefutására.

[![Nike+ webapp](http://sesam.hu/wp-content/uploads/2007/05/nikeplus-small.jpg)](http://sesam.hu/wp-content/uploads/2007/05/nikeplus.png)

Mert ugye mégsem lehet kispályázni. Az első használatkor kissé megrendített, hogy 3km a legkisebb előre beállított táv, aztán pár hét múlva megvolt az első 10k, nemrég pedig a [félmaraton](http://sesam.hu/2007/05/10/no-nonsense).

**I am addicted.**
