---
layout: post
status: publish
published: true
title: hidegháború
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 441
wordpress_url: http://www.sesam.hu.php5-19.dfw1-2.websitetestlink.com/?p=441
date: '2005-12-07 04:34:39 +0100'
date_gmt: '2005-12-06 19:34:39 +0100'
tags:
- Japan
comments: []
---
<p>Kissé hideg van. Valami tájfunféléről is folyik a szó, de szerintem csak fúj a szél nagyon. Tegnap amúgy sikeresen otthonhagytam a pénztárcámat a bérletemmel. Ez azért duplán hasznos, mert így jegyet sem tudtam venni. Természetesen midnerre hol máshol döbbennék rá, mint az állomáson. Nem mentem vissza, hanem nekiindultam az akkor még csak csepergő esőnek. A szemerkél őeső később zuhogássá fajult, tovább csökketve az amúgy is alacsony hőérzetemet. Volt vagy öt-hat fok. Ami azonban már feldühített, hogy a termekben is hasonló hőmérsékleti állapotok uralkodtak. Azt tudni kell, hogy a japán építészet vajmi kevés figyelmet szentel a hőszigetelésnek mint olyannak. A japán házak nagy része ordas hideg. Plusz a fűtés sem az a <i>központi</i> kérdés a szó szoros és átvitt értelmében is. A legtöbb esetben a légkondi funkcionál fűtőtestként, itt-ott megerősítve néhány hősugárzóval. Namost ez a technológia siralmas eredményt produkál a néhány száz fős előadótermek esetén. Ennek egyenes folyománya a vacogó és másodpercenként hangosan szipogó diáksereg, akik összekucorodva kabátban ülnek órákon. Lehet, hogy tegnap álmos is voltam de még rosszabbul bírtam a kiképzést, mint a japánok. </p>
<p>Amúgy is van ilyen talán sztereotipikus elképzelés, hogy a japánok télen-nyáron ugyanolyan ruhát hordanak. Legalábbis nyáron sokakon van hosszúnadrág és hosszú ujjú ing, mert félnek a midnenféle UV- és egyéb káros sugaraktól. Télen viszont általános mánia a rövid szoknya csizmával, olykor harisnya nélkül. Plusz ugye a szipogás. Általános ismeret, hogy ebben a kultúrkörben nem számít gusztusosnak, ha valaki trombitál egy zsebkendőbe, sokkal inkább az az elfogadott, ha erőteljes szívóerő kifejtésével akadályozza meg a delikvens a csepegést. Az öltözéknek és a fűtés hiányának következtében persze midnenki valamilyen szinten meg van fázva, minek okán egy átlagos tanóra egy perce alatt körülbelül hetvennégy hangeffekttel kísért orrtisztítás történik.</p>
<p>És még szerencsések vagyunk, hogy van némi fűtés. November végén a halálra fagyott osztály megkérdezte a tanárunkat, hogy ugyan nem lehetne-e valamilyen melegítőberendezést üzembe helyezni. Az elutasító válasz indoka úgy hangzott, hogy "a szabály szerint decembertől kezdődik a fűtés". Fő a rugalmas fűtési szezon... Bár megjegyzem: most december van, és drasztikus változást nem látok, de mindegy.</p>
