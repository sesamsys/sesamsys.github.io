---
layout: post
title: 2015 könyvekben
author:
  display_name: sesam
  login: sesam
  email: petersz@me.com
  url: http://sesam.hu
date: '2016-01-07 12:42:24 +0100'
date_gmt: '2016-01-07 11:42:24 +0100'
tags:
- reading
- review
- Goodreads
- challenge
- Books &amp; Literature
- '2015'
comments:
- id: 99669
  author: cw
  date: '2016-01-07 17:06:49 +0100'
  date_gmt: '2016-01-07 16:06:49 +0100'
  content: "otthon van mattyasovszky könyvünk, de sosem vitt rá a lélek, hogy elolvassam,
    mert borzasztó szocreálnak tűnt, szóval fogalmam sincs, melyik kötet lehet. majd
    ha valamikor megyek haza, megnézem, aztán ha olyan, elküldöm neked.\r\n\r\n(népnevelő
    célzattal megjegyezném, hogy nemcsak-hanem-is. sajnálom, vesszőparipám. jó, az
    egyik a sok közül. :D)"
- id: 99670
  author: SeSam
  date: '2016-01-07 17:15:18 +0100'
  date_gmt: '2016-01-07 16:15:18 +0100'
  content: "Zsír, köszi! Egészen vállalhatóan szocreál szerintem, de mint sokminden,
    ez is ízlés kérdése.\r\n\r\nA nemcsak-ról nagy hirtelen csak <a href=\"http://www.e-nyelv.hu/2010-12-09/nemcsak-3/\"
    rel=\"nofollow\">ezt a posztot találtam</a>, itt viszont a hanem szinonímájaként
    szerepel a de is, ellenben valóban egybe kell írni. Ezt javítottam."
- id: 99672
  author: cw
  date: '2016-01-07 20:41:56 +0100'
  date_gmt: '2016-01-07 19:41:56 +0100'
  content: "valószínűnek tartom, hogy a borító rettentett el leginkább, de elképzelhető,
    hogy szagra sem kellemes és a büdös könyveket sajnos meglehetősen nehezen tolerálom.
    :))\r\n\r\nnekem a műfordító tanfolyamon verte a fejembe az egyik tanárunk ezt,
    csak már nem emlékszem pontosan, mit is mondott róla, de persze azért szívesen
    osztom az észt ezzel kapcsolatban (is).\r\nmindenesetre a wikipédián is hanemmel
    írják: https://hu.wikipedia.org/wiki/Kötőszó\r\nellenben rengetegen használják
    de-vel, és mint jól tudjuk, úgyis a nép akarata érvényesül."
---

A negyedik könyves kihívás évében annyira tökéletesen ismételtem meg [a 2013-as eredményt](/2014/01/02/2013-konyvekben), hogy nemcsak a könyvek száma egyezik **31** , de az oldalszám is **8956**. Ami mégis nagyon különbözött, az az olvasmányok típusa: 2015-ben rengeteg könyvet csak azért olvastam újra, hogy növeljem a darabszámot.

Például hét Rejtő Jenő regényt, amiket a [MEK](http://mek.oszk.hu/)-en meg lehet találni. Sőt, Kindle-re is elküldhetőek viszonylag egyszerűen. ( _Vesztegzár a Grand Hotelben, Az elveszett cirkáló, A szőke ciklon, A három testőr Afrikában, A megkerült Cirkáló, Bradley Tamás_ _visszaüt_ és _Csontbrigád._ ) Ezeket lassan kívülről tudom persze.

Tavasszal ha jól emlékszem [Alie](https://twitter.com/alie404) említette az **_Időfutár_** sorozatot, amire sikerült teljesen ráfüggeni. Pedig még csak nem is YA, hanem inkább 12-16 éves gyerekek a célközönsége, de úgy látszik, még nem sikerült felnőnöm. Az tuti, hogy felső tagozatkosként imádtam volna, de mostani fejjel is teljesen jó a sztori, élő, hihető karakterekkel és szuper humorral. (Nyilas Misi vekengései helyett a Skype-oló Hanna kicsit érdekesebb főszereplő lenne kötelezőként is szerintem.)

A könyvsorozat alapja egy rádiójáték, ebből lett öt kötet, befejezés viszont nem. Amikor ezt írtam, akkor jutott eszembe, hogy meg kellene nézni, kijött-e egy utolsó rész, és valóban, 2016 első olvasmányai között biztosan ott lesz _[A holnap ostroma](http://www.pagony.hu/idofutar-6-a-holnap-ostroma)_. A rádiójáték végén készült egy [interjú az egyik szerzővel, Tasnádi Istvánnal,](http://librarius.hu/2014/04/12/librarius-az-idofutar-vege-interju-tasnadi-istvannal/) akinek a nevéhez a Terápia sorozat is fűződik.

A másik sorozatról, amit tavaly olvastam, szerintem nagyon kevesen hallottak az én korosztályomból. Kinek mond valamit _**Hód**_ , a magyar kémelhárító neve? Anno nagypapám könyvespolcáról vettem le a határőrök kiskönyvtára sorozatban megjelent könyveket, és rögtön megszerettem őket. Mattyasovszky Jenő igazi szocialista irodalmat írt jellegzetes fordulatokkal és némi népnevelő hatással. A főszereplő Hód fedőnevű elhárítótiszt kalandjai során rendszeresen beépül a nyugati kémszervezetek által megcélzott intézményekbe. A történet elején legtöbbször nem tudni, kit személyesít épp meg, így az izgalmak része ezt is kitalálni.

A maga idejében hatalmas siker volt, később képregény is készült belőle. (Részletesebb infót [ezen a blogon találtam](http://verebics.blogspot.hu/2013/09/hod-es-regi-kemek-dicserete.html).) Ezután kerestem meg az első részt "a könyvtárban" ( _Hód bemutatkozik_ ), mert kíváncsi voltam az abszolút kezdetekre. A kötetek, amik megvannak: _Hód és a ZX-7, Hód küldetése, Hód jelentkezik, Hód és a manézs titka, Hód és a fekete bárány_. Ha van Hódos könyvetek, és nem kell, happolnám!

Ez eddig 18, a továbbikaról a szokásos módon egyesével.

  19. **Cecelia Ahern: Love, Rosie** — A PS, I Love You írónőjének könyve kicsit rendhagyó, mert sima próza helyett chat és e-mail beszélgetések sorozatából áll össze a sztori. Néha nem egyszerű olvasni, de mindenképpen érdekes, és a könyvből készült filmmel ellentétben nem is annyira nyálas.
  20. **Pierce Brown: Golden Son** — A Red Rising folytatása legalább annyira állat. Február 9.-én jön a trilógia befejező része, a [Morning Star](http://www.amazon.com/Morning-Star-Book-Rising-Trilogy-ebook/dp/B00SPVPX2G/ref=la_B00EDBZVNI_1_2). Ebben a szent pillanatban rendeltem elő.
  21. **E.L. James: Fifty Shades of Grey** — A film előtt el akartam olvasni, lehetőleg nem az Oroszlánkirályos magyart. Annyira nem rossz, mint amekkora gyűlölet övezi.
  22. **Agatha Christie: Cat Among the Pigeons** — Szerintem valami olyasmi lehetett, hogy hazamentem Szolnokra, és ezt vettem le a polcról. Más nem jut eszembe, miért olvastam újra.
  23. **Agatha Christie: Destination Unknown** — Ez egy iszonyú érdekes könyv, mert nem a tipikus nyomozós regény, hanem egy kém sztori. Még gyilkosság sincs benne!
  24. **Christopher Paolini: Brisingr** — Az Eragon sorozat harmadik kötete, a negyediket legalább még nem olvastam, új lesz.
  25. **Michael Crichton: Rising Sun** — Ebből is lett anno film, és a megnézése előtt újra is akartam olvasni. Nem is a történet, hanem Japán miatt nagyon érdekes számomra. Bár az 1992-es történelmi helyzet már nem áll fenn, Japánnal és a kultúrájával kapcsolatban szerintem nagyon jó meglátásokat tartalmaz. [A végéről egy részt be is gépeltem egyszer.](/2006/10/25/which-comes-first)
  26. **Michael Crichton: The Andromeda Strain** — Minden hibájuk ellenére én szeretem Crichton könyveit, és ezt a klasszikusnak mondhatót még nem olvastam. Végig izgalmas vírusos dolog. Zolinak ajánlom, ha 3-4 (?) év után váltana az Átmeneti üresedésről.
  27. **Michael Crichton: Sphere** — Ebből pedig csak a filmet láttam, pedig a könyv valóban jobb, illetve más.
  28. **Michael Crichton: Jurassic Park** — Nagy bánatom volt, hogy nem lehet megvenni Kindle-re, mert kurva geoban, úgyhogy egy "könyvtárit" olvastam újra.
  29. **Tom Clancy: The Hunt for Red October** — Egyetlen Tom Clancy könyvhez sem volt szerencsém előtte, ez meg klasszikus. (1984-ben egyéves voltam.) Úgy is kiváló volt, hogy a filmet láttam már természetesen.
  30. **David Lagerkrantz: The Girl in the Spider's Web** — Muszáj volt a tetovált lány folytatását is behúzni. Felemás élmény volt, mert valóban visszaadta az eredeti könyvek hangulatát, de egyrészt a cybersecurity vonalat nem éreztem túlságosan szakmailag megalapozottnak, másrészt Lisbeth karaktere is gyengült, a befejezésről nem is beszélve.
  31. **Margery Williams: The Velveteen Rabbit** — Meg akartam érteni, miért ez Claire Robbins kedvenc könyve.



[Idénre a Goodreads is gyártott fancy landing page-et az évről, az enyémet itt találjátok.](https://www.goodreads.com/user/year_in_books/2015/2105754)

Olvastam erről vitákat, hogy mi értelme van az ilyen kihívásoknak. Elveszik-e az olvasás lényege azzal, hogy statisztika a célja, nem az élmény. Hogy valaki azért olvas el könyveket, hogy az év végén meglegyen egy szám. Mérhető-e ez egyáltalán, darabszámban vagy oldalban. Mert van, hogy egy olvasmány annyit ér, mint tíz másik.

A tavalyi listámra például én sem vagyok maradéktalanul büszke. ([Összehasonlításképp a tavalyelőtti.](/2015/01/03/2014-konyvekben)) Ugyanakkor azt gondolom, hogy amíg nem vettem részt ezekben a kihívásokban, egyszerűen sokkal kevesebbet olvastam. **2016-ra az a célom, hogy ne olvassak újra csak a statisztika kedvéért, és több időt töltsek könyvek fölött, például a közösségi oldalak rovására.**

Jópárat már betáraztam, és szeretnék [a Godreads 2015-ös legjobb listájáról](https://www.goodreads.com/choiceawards/best-books-2015) is behúzni. (A _Trigger Warning_ például már félúton.)
