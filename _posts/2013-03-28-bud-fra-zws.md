---
layout: post
title: BUD > FRA > ZWS
author:
  display_name: sesam
  login: sesam
  email: petersz@me.com
  url: http://sesam.hu
date: '2013-03-28 21:39:48 +0100'
date_gmt: '2013-03-28 20:39:48 +0100'
tags:
- easter
- Travel
- trip
- brother
- Deutschland
comments: []
---

Kitaláltam, hogy a hosszú hétvégén meglátogatom tesót, akinek [most lett meg az approbációja](http://skiwraith.blogspot.hu/2013/03/approbation_28.html). Az egész onnan indult, hogy kíváncsi voltam, mégis mennyi egy repülőjegy arrafelé, és a [Liligo](http://www.liligo.hu) olyan ajánlatot adott, ami Frankfurtba repülő, onnan pedig vonat. Vonatozni amúgy is jó, megnéztem tehát a MÁV-ot, aminek a [nemzetközi utazás](http://www.elvira.hu/utazas/nemzetkozi/nemzetkozi_index.php) oldalán roppant ígéretes ajánlatok szerepeltek.

Persze online szinte semmit nem lehet náluk elintézni, úgyhogy inkább ma munka után eltekertem a Keletibe. Az első sokk a nemzetközi pénztárnál ért, ahol rengeteg ember volt összezsúfolódva, és kiderült, hogy számot kell húzni. Végül nem volt annyira vészes a húsz előttem lévőt kivárni szerencsére, de őszintén szólva nem erre számítottam.

Aztán arra is fény derült, hogy a kedvezményes ajánlatok nagyon limitáltak, valamint legalább három nappal előtte kell lefoglalni, és most a húsvéti időszakra amúgy is betelt az egész. A nem kedvezményes jegyek meg 100 Euró fölött vannak. Nézett rám lesajnálón az elképesztően pökhendi pénztáros néni, hogy bizony a német vasút ilyen drága.

Ja, akkor inkább repülök. És tényleg, a legjobb módszer a [Lufthansa AirRail](http://www.lufthansa.com/us/en/AIRail-just-like-flying), elrepülni Frankfurtba és onnan vonattal Stuttgartba. Nyilván gyorsabb a közvetlen járat, csak ez harmadannyiba kerül. A Frankfurt — Stuttgart ICE amúgy 60 Euró lenne magában a [Bahn.com](http://www.bahn.com/i/view/overseas/en/index.shtml) szerint, ehhez képest a Lufthansa olcsóbban adja a vonatjegyet jelentősen. Úgyhogy szombaton irány Németország!

[![Lufthansa 747-400 D-ABVU](http://farm1.staticflickr.com/34/117954461_98827c1b0c_z.jpg?zz=1)](http://www.flickr.com/photos/caribb/117954461 "Lufthansa 747-400 D-ABVU by caribb, on Flickr")
