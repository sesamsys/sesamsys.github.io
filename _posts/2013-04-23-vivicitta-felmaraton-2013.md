---
layout: post
title: Vivicittá félmaraton 2013
author:
  display_name: sesam
  login: sesam
  email: petersz@me.com
  url: http://sesam.hu
date: '2013-04-23 16:38:55 +0200'
date_gmt: '2013-04-23 14:38:55 +0200'
tags:
- half marathon
- Nike+
- running
- Vivicittá
- '2013'
- félmaraton
- Sport
comments:
- id: 11050
  author: postmodernystka
  date: '2013-04-24 01:25:43 +0200'
  date_gmt: '2013-04-23 23:25:43 +0200'
  content: gratu! jok ezek a beszamolok, a laikus szerintem egyaltalan nem tudja elkepzelni,
    hogy mi zajlik az emberben egy ilyen verseny alatt.
---

Tekintve hogy egy héttel korábban [maratont futottam](http://sesam.hu/2013/04/15/34833), nem voltak nagy terveim az idei Vivicittán. Ehhez képest — spoiler — mégis egyéni rekordot sikerült dönteni.

Az eddigi csúcsot ugyanezen a versenyen értem el tavaly, [kicsivel 1 óra 42 perc alatt](http://sesam.hu/2012/04/01/vivicitta-12). Persze [előtte már a "kilencvenesek klubját" céloztam](http://sesam.hu/2012/03/24/the-90-club), de magam sem bíztam nagyon ebben.

A nevezéskor 1 óra 40-et adtam meg, ezzel a második zónába kerültem, úgyhogy annak az elejére álltam a rajtnál, előttem kicsivel lebegtek a 90 perces iramfutók rózsaszín lufijai. Az első pár kilométeren, amit a Margitszigeten köröztünk végig, még tartottam is őket, de a rakpartra kifordulva úgy döntöttem, nem érdemes ezt erőltetni, vagy úgy járok, mint tavaly a Niken, ahol a végére annyira kifulladtam, hogy végül 1 óra 50 fölött sikerült bevánszorogni.

Szimpatikus sebességű futókat igyekeztem követni, de a frissítőpontoknál sétáltam pár lépést, rendesen megittam az isot, vizet, nem kapkodtam. Ennek ellenére tartottam a 4'35" körüli kilométereket a GPS szerint. Még a startnál egy lengyel lány furakodott mellém, amikor utolért, őt igyekeztem követni, elhatároztam, hogy nem hagyhat le. Már a pesti oldalon gondolom feltűnt neki, hogy mögötte trappolok, és direkt belassított kicsit, hogy elé kerüljek, onnantól én vezettem.

Tavaly is emlékszem, hogy bedöglött kicsit a GPS a Parlament környéki kis utcákban, és idén is gyanúsan ugyanott dobta el a jelet. Onnantól viszont stabilan két kilométert hozzácsalt pluszban a távhoz, így inkább csak a bemondott összidőre hagyatkoztam.

A végére azért megint sikerült elfáradni, de húzott a tudat, hogy meglehet ez még 100-on belül. Az utolsó kilométeren kicsit háziversenyeztünk még a lengyel lánnyal, akit végül az utolsó 200 méteren sprinteltem le, így lett a vége 1:39'52", egyéni csúcs.

Azt hiszem, én erre a 100 percre vagyok kalibrálva, innen akkor tudnék tovább fejlődni, ha specifikusan erre edzek, több-kevesebb rendszerességgel. Máshogy, úgy gondolom, nem fog menni a 90 alatti idő.

Ez a befutóképem sem lett túl esztétikus:

[![ppic_28_telekom_fm_befuto0484](http://sesam.hu/wp-content/uploads/2013/04/ppic_28_telekom_fm_befuto0484.jpg)](http://sesam.hu/wp-content/uploads/2013/04/ppic_28_telekom_fm_befuto0484.jpg)
