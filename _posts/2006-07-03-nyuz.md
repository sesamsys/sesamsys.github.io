---
layout: post
title: nyúz
author:
  display_name: sesam
  login: sesam
  email: petersz@me.com
  url: http://sesam.hu
date: '2006-07-03 23:06:30 +0200'
date_gmt: '2006-07-03 14:06:30 +0200'
tags:
- Japan
- Movies &amp; TV
comments: []
---

Érdekes dolgokat lehet találni a hírekben. Például [Bush likens Hungarian uprising to Iraq war](http://www.iht.com/articles/2006/06/22/news/summit.php), mely linket ráadásul Dilianától kaptam. Azt hiszem, mivel nem voltam otthon, nagyrészt lemaradtam erről az egész Bush-hajcihőről. Mindenesetre... ezen a tipikus jenki gondolatmeneten már nem szabad meglepődni. Főleg Bush drága egy igazi díszpéldánya a tudatlan ( _ignorant_ , magyarul jobbat nem tudok) amerikainak. Azzal az apró szépséghibával, hogy ő vezeti őket...

Ezt csak azzal lehet überelni ha két ilyen egyívású jómadár találkozik: [Bush and Koizumi talk beef and NK](http://news.bbc.co.uk/2/hi/asia-pacific/5127676.stm). Nyilván Japán teljesen odáig van amerikai barátjáért, mint az látható. A marhahústilalom az egy vicces dolog... mikor helyettesítettem egy-két angolórát a suli tulajdonosnője nagy elánnal magyarázta, hogy ő bizony nem eszik amerikai marhahúst. Mert az **veszélyes**. Egy japánnal beszélgetve az ember sokszor arra lyukadhat ki, hihetetlen veszedelmek leselkednek minden sarokról. A "napernyők" (fekete, szigorúan csipkés szélű esernyők) nyári használata is csak részben a lebarnulás elleni védekezés, ott vannak az óborzalom káros sugarak (被害線) is! Ide tartozik a teljes körű importzárlat midnenféle húsipari készítményre - nekik a Pick szalámi is **veszélyes**.

Korea meg... alig várom hogy Taepodong-2 meg Patriot rakéták röpködjenek a fejem felett. Valaki valahol nemrég azt mondta, a világ biztonságára jelenleg a legnagyobb veszély az USA. Van benne valami...

Skype-beszélgetéseim során fény derült rá, az otthoni média is felfigyelt imádott Koizumi barátom (Az új külföldiekről szóló törvény óta nagyon "jóban" vagyunk. Majd mesélek.) Elvis-imitációjára. Örülök, hogy azért mégiscsak az a legnagyobb hír itt a térségben, hogy Koizumi meglátogatta Graceland-et. All quiet on the eastern front.

Pedig... [Alarm at Japan's population trends](http://news.bbc.co.uk/2/hi/asia-pacific/5132024.stm). Valamint [Japan's women wary to wed](http://news.bbc.co.uk/1/hi/world/asia-pacific/3694230.stm). Szarkasztikusan azt mondhatnám, ezekhez a jómadarkhoz én se mennék hozzá... de kicsit kevésbé elfogultan is, meg tudom érteni a dolgot. Elhiszem, hogy nem túl vonzó otthon unatkozni harminc négyzetméteren átlag másfél gyerekkel összezárva egész nap. Vagy elmenni pénztárosnőnek a helyi ABC-be, mert máshová már nem veszik fel. A férjúr meg hazaesik az utolsó vonattal, csontrészegen a _nomikai_ (飲み会) után, hogy hajnalban rohanjon dolgozni. Akkor inkább elmennek ők is karriert építeni, és nem foglalkoznak a hagyományokkal, miszerint illene megházasodni, vagymi.

Ezzel kapcsolatban amúgy... fura errefelé a "szerelem". Bár a trend az, hogy kezd nyugatiasodni a dolog, azért még mindig elég furcsa, ahogy dolgoznak. Körülbelül a kézen fogva sétálás a maximum, amit látni lehet. (Azt is gyorsan elengedik, ha valaki megnézi őket.) Ezzel nem azt mondom, hogy a metrón fél centire csókolózó párok sokkal jobbak lennének, de azért néha kellemes látni, hogy a világ egy része felhőtlenül boldog. ( _"sing with rapture and dance like a dervish"_ ) Aztán ha szakítanak se látszik rajtuk semmi, ugyanolyan pókerarccal járnak fel-alá. Nem egy kapcsolat olyan, hogy a felek havonta egyszer látják egymást, mert máshol tanulnak/dolgoznak/laknak, stb. Mintha ez nem lenne fontos, helyesbítek: mintha nem ez lenne a legfontosabb. (Egyszer körbekérdezgettünk embereket, hogy miért dolgoznak. Egy magyar/európai nagy valószínűséggel olyasmit mondana, hogy a családja eltartásáért, stb. Na ez egy japánnak eszébe nem jutna...)

Nem csoda, hogy fogynak.

Kicsit arrébb [Thousands demand Hong Kong rights](http://news.bbc.co.uk/2/hi/asia-pacific/5136532.stm). Hja, fenntartom hogy szuper az a hely, ahol angolul épp annyit beszélnek az utcán, mint kínaiul, ahol az emberek felének angol neve van kínaiasan kiejtve, stb. Láthatóan a város egyik fele szabadulni akar, a másik meg nem. Bár mivel jól megy a soruk egyelőre, valószínűleg semmi drasztikus nem fog történni.

Ezzel kapcsolatban volt egy szép képes beszámoló a BBC-n, ami a hong kongi lakáshelyzetet mutatta ba, de egyszerűen nem találom. Azt kell tudni, hogy talán még a japánokénál is kisebb zugokban laknak, pedig az már művészet. Ráadásul sokan egyszerre. Aztán - mivel kicsi a hely - videojátékoznak meg _mahjong_ -oznak ezerrel. Itt a bizonyíték: [Marriage with a Fool](http://us.imdb.com/title/tt0781359). Aki teheti, nézze meg, mert a hong kongi filmek viccesek. Valamint [Stephy Tang](http://en.wikipedia.org/wiki/Stephy_Tang) simán lenyomja Japán teljes női népességét ugye.

![stephy.jpg](http://sesam.hu/wp-content/uploads/2006/07/stephy.jpg)
