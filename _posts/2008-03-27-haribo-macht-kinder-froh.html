---
layout: post
status: publish
published: true
title: Haribo macht Kinder froh
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 1040
wordpress_url: http://sesam.hu/2008/03/27/haribo-macht-kinder-froh/
date: '2008-03-27 23:34:18 +0100'
date_gmt: '2008-03-27 14:34:18 +0100'
tags:
- Cathay Pacific
- fingerprinting
- Frankfurt
- immigration
- lufthansa
- Schengen
- Travel
comments:
- id: 1111
  author: foodlfg
  author_email: foodlfg@gmail.com
  author_url: ''
  date: '2008-03-28 20:29:26 +0100'
  date_gmt: '2008-03-28 11:29:26 +0100'
  content: |-
    "Nyilván nem, biztos úr. Szójából van."
    Ez valami célzás volt ?
    Magyar szalonnát csempésztél Japánba ? O.O :Đ

    Egyébként én örülök, hogy visszamentél, mert így több esély van a japános bejegyzésekre. :P
- id: 1112
  author: SeSam
  author_email: petersz@mac.com
  author_url: http://www.sesam.hu/
  date: '2008-03-31 19:56:42 +0200'
  date_gmt: '2008-03-31 10:56:42 +0200'
  content: Előfordulhatott, hogy így tettem. :P
---
<p>Na megint Japánban.</p>
<p>Az úton nem sok történt. Még Ferihegyen kipróbáltam az óriási "<strong>free </strong>pannon wlan" plakátok hatására az internetet, de nem ment. Nem adott IP-t a DHCP. Persze lehet, hogy csak az OSX-et szűrik így. Mondjuk az egészet épp átépítik <a href="http://en.wikipedia.org/wiki/Schengen_Agreement">Schengen</a> miatt ugye, szóval lehet, hogy csak ideiglenesen volt rossz. Amúgy még mindig megvan az a hülyeség, ami télen, hogy a 2A terminálon kell becheckelni, de a 2B-ről megy a gép. Ugyanígy hiába szálltunk le Frankfurtban az euroövezetben, a busz átvitt minket az EU-n kívüli terminálra kiszálláskor. Mondjuk ez most pont jól jött, mert a japán gép természetesen onnan indul.</p>
<p>Ja, meg azt még elfelejtettem, hogy a Lufthansánál van online check-in, 24 órával a gép indulása előtt. Roppant kényelmes, otthon az ember kiválasztja a (lehetőleg vészkijáratnál lévő és folyosói) ülést. (Nem, nem félek a repüléstől, de ott több a lábtér.) Aztán van egy masina a reptéren, ami a kártyát bedug - megnyom gombot bonyolultságú folyamatot követően kiköpi a beszállókártyákat. <em>Neat.</em></p>
<p>A Frankfurt - Osaka gépet pedig felturbózták ülésenkénti monitorral. Nagyon nem mindegy ám, hogy az ember azt néz, amit akar, vagy amit lenyomnak a torkán a látószög miatt az ülések feléből nézhetetlen közös LCD-ken. Saját monitort eddig csak a Cathay Pacificnél kaptam. (Legjobb társaság eddig, amihez volt szerencsém.)</p>
<p>Aztán nem volt vicces, ahogy a gép 80%-át kitevő japánok tíz perc alatt átmentek az útlevél-ellenőrzésen, mi <em>lesser beings</em> meg egy órát fotózkodtunk. A vámos viszont még csak nem is beszélgetett velem, csak integetett, hogy menjek. Mentem. Szoktak amúgy kérdezgetni, főleg miután rájönnek, hogy valamit azért makogok a nyelvükön. És most van ez az új dolog, hogy ki kell tölteni egy nyilatkozatot, hogy nem hozol be veszélyes anyagokat, drogot, sok pénzt, húst... Nyilván nem, biztos úr. Szójából van.</p>
<p>Keleten a helyzet változatlan.</p>
