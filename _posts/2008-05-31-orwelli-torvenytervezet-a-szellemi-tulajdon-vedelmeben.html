---
layout: post
status: publish
published: true
title: Orwelli törvénytervezet a szellemi tulajdon védelmében
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 1146
wordpress_url: http://sesam.hu/?p=1146
date: '2008-05-31 14:43:22 +0200'
date_gmt: '2008-05-31 05:43:22 +0200'
tags:
- ACTA
- Big Brother
- EU
- G8
- Hungary
- IP
- ipod
- WIPO
- WTO
- Law
comments:
- id: 1317
  author: Youkai
  author_email: youkai@t-online.hu
  author_url: http://youkai.wordpress.com/
  date: '2008-05-31 15:52:40 +0200'
  date_gmt: '2008-05-31 06:52:40 +0200'
  content: |-
    Én meg azt mondom, hogy menjenek az jó............ (a többit gondold hozzá). Ezen országoknak mással kellene foglalkozniuk, terorizmus, éhinség Afrikában, s ennek veszélyei, a klímaváltozás. ha majd ezek megoldották akkor kéne a lakoikat basztatni ilyen hülyeséggel. Aszem lassan én is átmengyek teroristába, az önmegsemmisítő ipod jó gondolat.
    Amúgy megértem a jogvédőket, csak nem az én jogaim kárára védják a jogaikat. Szerintem lesz ebből olyan tiltatkozás itt az eu-ban legalábbis, hogy Washingtonig fog hallatszani ...
- id: 1318
  author: Ardin
  author_email: tenuki@citromail.hu
  author_url: ''
  date: '2008-05-31 17:36:27 +0200'
  date_gmt: '2008-05-31 08:36:27 +0200'
  content: |-
    Hatósági személy, gyanú alapván, végzés nélkül belenézhet egy mp3 lejátszó vagy laptop tartalmába, és el is kobozhatja azt. Akár egy céges laptopot is átnézhet, céges adatokkal, hogy megtudja, van-e rajta illegális tartalom. És ha talál rajta akár egy fél mp3 számot, vagy akármit, amiről ő úgy GONDOLJA, hogy nem legális, akkor elkobozhatja. Ráadásul meg is semmisítheti.

    Nem kell ide személyi ellenállási mozgalom. A multi cégek, vagy bárki, aki dolgozókat akar átküldeni a határon céges laptoppal, kézzel-lábbal fog ez ellen tiltakozni. Potenciális célpont lenne így minden olyan eszköz, amin céges adatok vannak. Átnézésre azt is el lehet kérni, és ha úgy gondolják, hogy találtak valamit, akkor máris ugrottak a céges tervek, papírok, árajánlatok, stb.

    Bízom a multikban, hogy elitnézik, hogy ebből az agymenésből ne legyen semmi. Néhány unatkozó bürokrata megint elaludta az agyát :-/
- id: 1319
  author: Vale
  author_email: valerauko@gmail.com
  author_url: http://blog.valerauko.net/
  date: '2008-05-31 18:19:12 +0200'
  date_gmt: '2008-05-31 09:19:12 +0200'
  content: ilyet egyszerűen nem lehet. nem. nem és nem. szürreális, könyörgöm. következőnek
    már a budikat fogják bekamerázni, nem a valagamban csempészem-e az empéhármat.
    sőt, zárják be a fraunhofert, amiért kitalálták egyáltalán. meg rakjanak nagytestvér
    látófalat (már nem is tudom hogy hívták 1984-ben) minden szobába. azért kérem,
    döntsük már el, hogy a jogvédők vannak-e az emberekért, vagy az emberek a jogvédőkért...
---
<p>A Vancouver Sun weboldalán jelent meg <a href="http://www.canada.com/vancouversun/story.html?id=ae997868-220b-4dae-bf4f-47f6fc96ce5e">ez az aggasztó tudósítás egy új nemzetközi egyezménytervezetről</a>, amely a szellemi tulajdon védelmében drákói törvényeket foganatosítana.</p>
<p>A hír alapja egy <a href="http://wikileaks.org/wiki/Proposed_US_ACTA_multi-lateral_intellectual_property_trade_agreement_%282007%29">négyoldalas dokumentum</a>, amelyet a wikileaks.org weboldalon tettek közzé.</p>
<p>Az egyezmény <strong>illegálissá teheti az mp3 lejátszók és laptopok tartalmát</strong>, és roppantmód megnehezítené az ezekkel való utazást. Valamint jelentősen megkurtítaná az internet-előfizetők személyiségi jogait azzal, hogy <strong>a szolgáltatókat kötelezné előfizetői adatok kiadására bírósági rendelet nélkül</strong> is.</p>
<p>A terv jelenleg az <strong>Anti-Counterfeiting Trade Agreement</strong> néven ismert. (Hamisításellenes Kereskedelmi Egyezmény)</p>
<p>Az egyezményt a szabadkereskedelmi egyezményekhez hasonlóan szerkesztenék meg, ami azzal a külön előnnyel is jár, hogy sok országban - így például Kanadában - a nemzetközi egyezményeket nem kötik parlamenti elfogadáshoz.</p>
<p>A tervezet a határőrséget egyfajta szellemi tulajdon rendőrséggé léptetné elő. A határőröknek joguk lenne megvizsgálni minden zenelejátszót és laptopot jogsértő tartalmakért kutatva. Ők döntenék el, hogy mi a jogsértő tartalom, és mi nem az. Hogy hogyan az számomra érthetetlen, hiszen hogyan bizonyíthatná bárki is, hogy az iPodján lévő zene neki otthon megvan CDn is. Pont ez lenne a lényege az mp3 lejátszóknak, hogy ne kelljen kilószám cipelni az adathordozókat. Ugyanez áll a szoftverekre is: gondolom kevesen utaznak úgy, hogy minden vásárolt szoftverük számlája is be van pakolva a laptop mellé.</p>
<p>Jogsértő tartalom tulajdonlása esetén nem csak pénzbüntetéssel lehetne sújtani az utazót, hanem a határőröknek jogában állna elkobozni és megsemmisíteni az eszközöket is, mellyel a jogsértést elkövették.</p>
<p>Hivatalos személyeknek a fentihez hasonló esetben joguk lenne <a href="http://en.wikipedia.org/wiki/Ex_parte">ex parte</a> - ügyvéd jelenléte nélkül - kutakodni az illető készülékein.</p>
<p>Ami az internet szolgáltatókat illeti, nekik ki kellene adniuk azoknak az előfizetőknek az adatait is, akiket csak gyanúsítanak jogsértő tartalmak tulajdonlásával vagy megosztásával, mindezt csupán a szellemi tulajdont birtokló cég kérésére.</p>
<p>Az egyezményt Az Egyesült Államok, Japán, <strong>az Európai Unió</strong> és Svájc kezdeményezte, de a meghívott országok között van Kanada, Ausztrália, Új Zéland, Korea és Mexikó.</p>
<p>A tervezetből egyezményt a közelgő tokiói G8 találkozón szeretnének faragni júliusban. Ha sikerül megegyezniük, akkor tulajdonképpen zárt ajtók mögött, a közvélemény és nem állami szervezetek teljes mellőzésével tennék ezt.</p>
<p>Aggasztó mindemellett, hogy a javaslat egy külön szervezetet alakítana, amely az eddigi szellemi tulajdont védő egyezményeken, például a <a href="http://en.wikipedia.org/wiki/WTO">WTO</a>-n vagy a <a href="http://en.wikipedia.org/wiki/WIPO">WIPO</a>-n kívül, függetlenül működne. Jogorvoslatért például a résztvevő országok küldötteiből álló bizottsághoz lehetne fordulni.</p>
<p><a href="http://www.cippic.ca/about-us/">David Fewer</a> szerint, aki az Ottawai Egyetem professzora: <em>"Ha Hollywood szellemi tulajdont védő törvényeket kérhetne karácsonyra, azok körülbelül így néznének ki."</em> Márpedig azt hiszem ha a jogvédelemről van szó, akkor Hollywoodot nem lehet azzal vádolni, hogy elaprózná a dolgokat...</p>
