---
layout: post
title: osaifu keitai
author:
  display_name: sesam
  login: sesam
  email: petersz@me.com
  url: http://sesam.hu
date: '2006-02-18 12:13:32 +0100'
date_gmt: '2006-02-18 03:13:32 +0100'
tags:
- Tech &amp; Gizmos
comments: []
---

Lecseréltem a telefonom. Egy ilyenre: [W41S by Sony Ericsson](http://www.au.kddi.com/seihin/kinobetsu/seihin/w41s/index.html). A régi már kopott volt és hamar lemerült. ;) Most élvezem a nem kicsit komoly felszereltséget. Az 1.5Mpixeles kamera alap, mint a legtöbb Sony telefon megeszik MemoryStick-et is. Mivel ilyenformán tárkapacitás-problémák nem igazán jelentenek akadályt zenéket is lehet rá tölteni, "online" rádiót hallgatni, netezni, stb. (Természetesen nem csak WAP, hanem rendes HTML-böngészővel is felszerelték.)

Ami újdonság, és meglehetősen laza felszereltség az az ún. EZ FeliCa kártya. Ez amolyan feltöltőkártya-féleség vásárláshoz. A segítségével az ember beficcen egy boltba, válogat, aztán a kasszánál hanyag eleganciával meglebegtetei a telefont, és le is van rendezve a számla. Tokyoban vonatjegyet is így lehet venni, mivel a telefon működik a kapukon is. Nagyon poén. :D

Más: most fedeztem fel, hogy a Harry Potter hatodik részének japán fordítása _Harii Pottaa to Nazo no Purinsu_ címmel került a polcokra. Érdekesség a " _nazo_ ", ami a szótár szerint **(n) riddle; puzzle; enigma;**. Nem követték tehát az angol _half-blood_ címet, de így is nagyon tetszik a dolog: sajátos utalás (és hamis nyom) lehet Lord Voldemort-ra (Tom Marvolo _Riddle_ ).
