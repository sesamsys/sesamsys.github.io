---
layout: post
status: publish
published: true
title: 1/4 sunawachi 3/9
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 89
wordpress_url: http://www.sesam.hu.php5-19.dfw1-2.websitetestlink.com/?p=89
date: '2004-12-06 15:32:39 +0100'
date_gmt: '2004-12-06 06:32:39 +0100'
tags:
- Human Interest
comments: []
---
<p>Megvolt a rettegett hétfő és sikerült megfelelnie az elvárásoknak. A kanjiteszt gyilkos volt, főleg az olvasás része. Egyáltalán nem vagyok biztos benne, hogy megvan a minimálisan szükséges 60 pont. Vizsga alatt általában azokat a kanjikat is összekeverem, amiket egyébként nem szoktam. Hát majd meglátjuk.</p>
<p>A matek szerintem nem volt olyan vészes, bár itt a többiek jöttek ki gyászos képpel a 90 perc letelte után. Mindent megcsináltam, szerintem jól. Egy biztos hibám van az egyik határozott integrál végén, de az is csak részhiba. Ha semmit sem számoltam el - például mínuszokat, mint rendesen - akkor ez egy elfogadható pont lesz. Legalább emiatt nem kell aggódni.</p>
<p>A japánismeret elnevezésű szerencsétlenségről jobb, ha nem is beszélek. Totálisan semmit sem tudtam. Végül a beígért cikkeket fölösleges volt átnézni, mert semmit sem kérdezett belőlük. Volt viszont benne 40 kanjikapcsolat írása és 20 olvasása. Ezekből én jó, ha psszesen ötöt jól írtam. Utána a torikönyvből kivágott mondatokba kellett beírni magunktól a beleillő dolgokat, majd kaptunk egy mangát, ahol Koizumi - a miniszterelnök - uszította a japánokat Irak ellen, akik viszont épp az ellenkezőjét csinálták. Na erről kellett neki mesélni. Összességében olyan 20 pontom talán lesz. Jól példázza egyébként az agyi képességeimet, hogy a háború kanjiját (<i>sensou</i>) sem tudtam, ami azért enyhén nevetséges.</p>
<p>Pénteken van az újrázás lehetősége állítólag. Nekem ezt a fenti japánizé-vackot tuti újra kell írnom. Még magában hagyján, bár biztos sok kapacitásom lesz a 4 nap után megint tanulni, de ha a kanjitesztem is ismétlendő, akkor viszlát világ, mert a kettő együtt nem megy. Remélem nem találják ki, hogy a szünet alatt kell újraírni a vizsgákat, mert akkor még haza sem tudok menni, és elbukok egy vagon repjegypénzt. Minden kitelik tőlük.</p>
<p>Most meg elvileg mehetnék nyelvtanozni, ami megint tök viccesnek ígérkezik, és a harmadik pótvizsgatárgyam lehetőségét hordozza magában. A szobám egy merő rumli és nincs semmi ennivalóm. Enyhén demotivált vagyok...</p>
