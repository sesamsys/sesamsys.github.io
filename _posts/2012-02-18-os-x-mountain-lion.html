---
layout: post
status: publish
published: true
title: OS X Mountain Lion
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 3251
wordpress_url: http://sesam.hu/?p=3251
date: '2012-02-18 12:13:29 +0100'
date_gmt: '2012-02-18 11:13:29 +0100'
tags:
- apple
- features
- leopard
- OS X
- Lion
- Snow Leopard
- Mountain Lion
- Tech &amp; Gizmos
comments:
- id: 6821
  author: Youkai
  author_email: youkai@t-online.hu
  author_url: http://youkai.wordpress.com/
  date: '2012-02-18 12:28:32 +0100'
  date_gmt: '2012-02-18 11:28:32 +0100'
  content: "Hali a kérdésemre nem válaszoltál (twitter), megy már a vga csont nélkül
    az új frissítéssel ?\r\nAmúgy mostanában az apple lop a többiektől. A címsorban
    lévő keresésnél, még csak mosolyogtam, a messengernél meg már röhögtem. Az egyik
    az internet explorer 9-el eljött, ha jól emlékszem a másik már xp óta van... Csak
    így tovább.  :)\r\n\r\nAz már nagy kérés lenne a kedves OS (apple, M$, googlie)
    gyártóktól, hogy nem mindenki külön IM progit írjon, vagy ha már ír, legalább
    legyen valami átjáró köztük. A haver Szifonján van még msn kliens, gtalk kliens
    és skype.. Nekem, msn built in a telóba és pár hát múlva a skype is lesz. gtalk
    nem hoz lázba, bár kellene. Androidon ott mi is most a helyzet ?  Amúgy windows
    8-al nem kacérkodsz ??? :P OK tudom huzzak a.. nah oda :P"
- id: 6822
  author: SeSam
  author_email: petersz@me.com
  author_url: http://sesam.hu
  date: '2012-02-18 12:45:48 +0100'
  date_gmt: '2012-02-18 11:45:48 +0100'
  content: "A videodriver-ügy még folyamatban van, de fogok róla írni, ugyanígy az
    IM-ről is terveztem. Ezeket nehéz lenne 140 karakterben. :]\r\nWindowst viszont
    nem tervezek használni Apple hardveren."
- id: 6832
  author: Youkai
  author_email: youkai@t-online.hu
  author_url: http://youkai.wordpress.com/
  date: '2012-02-19 10:59:12 +0100'
  date_gmt: '2012-02-19 09:59:12 +0100'
  content: Jah Windowst, csak Windows hardveren :) A teszteléshez meg kitartást.
---
<p>Az első Macem Tiger operációs rendszerrel érkezett. Elvileg lennie kell valahol telepítő DVD-nek is hozzá. Azután megvettem rendesen a Leopardot és a Snow Leopardot is, majd végül a Liont. Utóbbihoz már nem járt DVD, csak az App Store tudja, hogy nekem ilyenem van. Cserébe több gépre is feltehetem.</p>
<p>Utólag érdekes visszaolvasni, hogy milyen funkciókért lelkendeztem anno. Nagyon ráérhettem, amikor <a href="http://sesam.hu/2007/10/20/leopard-features">a Leopardról írtam hosszú értekezést</a>. Aztán persze soha nem használtam például az UI recordingot vagy az Automatort, pedig az utóbbi biztosan nagyon hasznos. Már csak homályosan emlékszem, hogy a Tiger idejében még widgetet kellett telepíteni ahhoz, hogy normálisan lehessen válogatni a WiFi hálózatok között, vagy hogy nem az appok voltak az elsők a Spotlight keresésben. Valamint azóta nyilvánvalóvá vált, hogy <a href="http://sesam.hu/2011/01/18/phew">a legnagyobb dobás</a> a 10.6-ban végül a <strong>Time Machine</strong> lett.</p>
<p>A Snow Leopard nem kapott saját bejegyzést valamilyen oknál fogva.</p>
<p>A <a href="http://sesam.hu/2011/02/24/os-x-lion">Lionnál</a> megtetszett a Resume, ami tényleg szuper találmány. A Versionsre még nem volt szükségem, AirDropot pedig nem használtam soha. A legkézenfekvőbb partner öcsém lenne, de ő meg annyira lusta, hogy még nem tette fel a Liont.</p>
<p>A következő macska a <a href="http://www.apple.com/macosx/mountain-lion">Mountain Lion</a> lesz. Ez a <a href="http://www.cultofmac.com">Cult of Mac</a> videó két percben átszalad 30 új feature-ön:</p>
<p><iframe src="http://www.youtube.com/embed/7J2mmHtqw74" frameborder="0" width="600" height="335"></iframe></p>
<p>Nem tudom, ember használja-e a <strong>Launchpad</strong>et, de így hogy lesz benne keresőmező, talán alternatívája lehet a Spotlightnak. Persze csak akkor, ha el is lehet indítani az első találatot az egér használata nélkül.</p>
<p>A <strong>Software Update</strong> kiváló helyen lesz az App Storeban. Remélem megszűnik az a marhaság is, hogy frissítés után még egyszer nekiáll frissítést keresni, és nem lép ki magától.</p>
<p>Lesz végre teljes értékű telefon és asztali gép között szinkronizáló <strong>Reminders</strong>. Jó lenne, ha egyúttal kiirtanák az emlékeztetőket a <strong>Calendar</strong>ré átnevezett iCalből is.</p>
<p>A Notes app a telefonon az iOS 5 óta megy az agyamra azzal, hogy beleszinkronizálja a jegyzeteket az email inboxomba, ha meg onnan törlöm, leszedi a telefonról is. Na ennek vége, lesz asztali <strong>Notes</strong>. Halleluja.</p>
<p>A <strong>Messages</strong>t <a href="http://www.apple.com/macosx/mountain-lion/messages-beta">ki is lehet próbálni</a> már, behozza az iMessage üzeneteket a desktopra. Egyúttal nem felejtette el a GTalkot, úgyhogy az Adium napjai (megint) meg vannak számlálva. Én már tényleg csak azt szeretném, ha a telefonos Messages is tudná a Jabber protokollt, és eljönne a mennyország a földre.</p>
<p>Valamint végre a <strong>Safari</strong>ban is egységesítik a keresőmezőt és az URL mezőt. Ha megjön, esélyes, hogy kidobom a Chrome-ot. Ami visszatartó erő még, az a Google szuper szinkronizálás funkciója. Az iCloud óta kicsit össze vagyok zavarodva, nem tudom meddig lesz például jelszószinkronizálás a Macek között.</p>
<p>A <strong>Notifications</strong> leváltja majd a Growlt, biztos örülnek neki az utóbbi fejlesztői. Tudom, hogy App Store alkalmazások használhatják csak, de egyelőre nem tudok példát, mi hiányozna.</p>
<p>Az <strong>AirPlay</strong> eszköz válaszható hangkimenet lesz. Eddig ugye csak az iTunes tudta használni, minden másra az ember vegyen <a href="http://rogueamoeba.com/airfoil">AirFoilt</a>. Egyszer kellett, amikor olyan messze volt az ágyam a géptől, hogy a fülhallgató hosszabbító kábele elkezdett rádióadást venni...</p>
<p>A rendszerbe beépített <strong>Twitter</strong>, <strong>Flickr</strong>, <strong>Vimeo</strong> login nagyon kényelmesnek hangzik, a <strong>Game Center</strong> meg remélem jó móka lesz. Telefonon már elvagyok azzal, hogy próbálok versenyezni a pontszámaimmal.</p>
<p>A <strong>Gatekeeper</strong> lesz a felelős azért, hogy megvédje a rendszert a káros alkalmazásoktól. Kongatják a vészharangot, hogy majd jól kiveszik belőle a kikapcsolás lehetőségét, és akkor majd olyan lesz az OS X is, mint az iOS, és csak az Apple által engedélyezett szoftvereket lehet majd telepíteni. Szerintem teljesen jó megoldás, ha valaki amúgy áldozatául esne kártékony programoknak, a jövőről meg úgyis csak találgatni lehet.</p>
<p>Végül <a href="http://f.cl.ly/items/0h3S0J3r1M413O380i3W/mountain_lion_bg.jpg">innen letölthető a Mountain Lion háttérképe</a>.</p>
