---
layout: post
title: Apocalypse
author:
  display_name: sesam
  login: sesam
  email: petersz@me.com
  url: http://sesam.hu
date: '2005-03-18 20:39:04 +0100'
date_gmt: '2005-03-18 11:39:04 +0100'
tags:
- Human Interest
- Movies &amp; TV
comments: []
---

Megőrülök a melegtől. Valamiért néhány embernek az a mániája, hogy a légkondit rendszeresen 30 fokra állítja. Melegebb van a tanulószobában, mint nyáron. Hiába kapcsolom, ki, elkezdenek látványosan fázni, és visszakapcsolják. Igazán nem értem, hogy hogyan érezheti magát valaki jól ilyen iszonyú forróságban. Most épp 32 fok van idebent a hőmérő szerint, és mellettem Tika vastag szőrpulóverben ül. Szerintem szörnyen egészségtelen, de muszáj elviselnem, mert csak itt van internet.

Épp a Resident Evil második részét fejeztük be a TV szobában. Az Apocalypse-t még jobban lehúzta a kritika, mint ez első filmet. Ennek ellenére nekem tetszett. Alapvetően az a véleményem, hogy inkább egy számítógépes játékra hasonlít a film, mint akcióthrillerre. Viszont én ezt nem is tartom bajnak. A legnagyobb kiszólás is ehhez kapcsolódik, amikor Jill a hídon megjezni, hogy "What if all this is some kind of a sick game?"

A végén néhányan szerettek volna mást is nézni, és ismét ki lettem kiáltva irigy, önző alaknak, miért nem hagyom ott a laptopot és a cuccokat filmnézéshez. Ha ők mondják biztos így van, nekem viszont elegem van abból, hogy a tömegszórakoztatást feladatomnak tekintik a lakók. Különösen, hogy állandóan kritizáják a filmeket, a tényt, hogy nincs angol felirat (DivX) stb. Azt már csak halkan jegyzem meg, hogy a TV szobát is harminc fokosra fűtik rendszeresen.
