---
layout: post
title: Dorm
author:
  display_name: sesam
  login: sesam
  email: petersz@me.com
  url: http://sesam.hu
date: '2006-05-27 23:16:10 +0200'
date_gmt: '2006-05-27 14:16:10 +0200'
tags:
- Human Interest
comments: []
---

Nem igazán örülök az új lakóknak a szinten. Sokan közülük rendszeresen főznek - ami alapjában véve egy teljesen rendben lévő cselekedet - viszont nem takarítanak maguk után. Nincs egy olyan főzőlap ami körül ne lenne kifröcsögött olaj, az asztalokon ételmaradványok, liszt, stb. Edények szétdobálva. Közös lónak túros a háta, igaz, az előző garnitúra érdekes módon mégis rendelkezett némi közösségi érzékenységgel. Arról már nem is szólva, hogy el nem hagyná a szájukat valami köszönésféle mikor bejönnek a konyhába. Én direkt öblös hangon rájuk köszönök, mikor ott találom őket, de nem tűnik hatékonynak...

Drága Ausztrál szomszédomról ne is beszéljek. Minap nagy nyugodtan WoW-ozok épp, mikor furcsa szörcsögő hangokra leszek figyelmes. Az ablakon kinézve látom, hogy a meglehetősen ingatag úriember épp fordított irányba kapcsolva használja a tápcsatornáját, mindezt az erkélyen kihajolva nagy nyögdécselések közepette. Hát nem irigylem az alatta lakót. Szerencsére viszonylag korai időpontban történt az incidens, így valószínűleg rajtam kívül nem volt szemtanú. Nyugati kultúra, huh?
