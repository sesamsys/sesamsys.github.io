---
layout: post
title: shiryoshiki
author:
  display_name: sesam
  login: sesam
  email: petersz@me.com
  url: http://sesam.hu
date: '2005-03-24 10:29:34 +0100'
date_gmt: '2005-03-24 01:29:34 +0100'
tags:
- Human Interest
comments: []
---

Hát kérem, tegnap hivatalosan is lezártuk a JLC-s tanulmányainkat. Egy modern fuchúi épület termében tartották az évzárónkat, ahová reggel busszal lettünk elszállítva. Az ilyen események azért jók, mert rendszerint állófogadás is szerepel a programban, ami ugye élelmiszer és alkoholtartalmú italok ellenszolgáltatás nélküli fogyasztását jelenti. Persze előbb egy jó hosszú beszédekkel tarkított programot ültünk végig, amelynek keretében kiosztották a szép vörös kötésbe burkolt okleveleinket is. Tényleg jól néz ki, ez eddig messze a legcsinosabban csomagolt elismerés, amit valaha módom volt átvenni. Az evős-ivós party rész meglehetősen kötetlenne sikeredett, köszönhetően a tanári kar egy tagjának, aki napszemüvegben rockzenét játszott elektromos gitáron mindneki nagy meglepődésére. Emellett sok említésre méltó esemény nem történt, hacsak az nem, hogy kicsit megrendült a bizalmam némely csodák megtörténési valószínűségében. Ezt viszont senki sem érti, tehát mindegy.
