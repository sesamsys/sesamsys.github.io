---
layout: post
title: Többnyire vásárlás
author:
  display_name: sesam
  login: sesam
  email: petersz@me.com
  url: http://sesam.hu
date: '2007-12-14 11:15:38 +0100'
date_gmt: '2007-12-14 02:15:38 +0100'
tags:
- leopard
- QQ
- rain
- Santa Claus
- shopping
- smoking
- streets of Japan
- xmas
- Human Interest
comments:
- id: 974
  author: Youkai
  date: '2007-12-15 05:15:12 +0100'
  date_gmt: '2007-12-14 20:15:12 +0100'
  content: Na igen, de nézd a jó oldalát a díszcsomagolásnak,  legalább nem neked
    kell vele szenvedned. Én specile vagyonokat költök csomagolásra, de ez van. Amúgy
    ha hazajösz ovakódj az új supershopos reklámoktól (legalábbis ha nem akarsz agyvérzésban
    elhalálozni..) 1 %-os kedvezményt úgy reklámoznak, mintha kihagyása az 8 főbűn
    egyike lenne, mondjuk 10-20 százalékért, már szenvedne a pontgyújtőkártyával az
    ember..
- id: 975
  author: Benu
  date: '2007-12-15 10:01:31 +0100'
  date_gmt: '2007-12-15 01:01:31 +0100'
  content: |-
    Minek gyujtesz Leopardra?

    A torrentes verzio bitre megegyezik a gyari dobozban levo DVDvel.
    A jogtisztasag meg legfeljebb garancia alatt erdekes.

    Vagy tul magyar fejjel gondolkodom?

    Soha eletemben nem vettem meg szoftvert... inkabb tamogattam 25 euroval a Wikipediat, es tok jol erzem magam :)
---

Tényleg, mostanában nem írtam napi dolgokról. Egyrészt mert tényleg nem történik semmi, csak apróságok. (Illetve semmi olyan fontosabb dolog, amiről írnék is.) Másrészt meg nem unalmas, hogy itt vagyok? Úgy értem már maximum ismételgethetem magam...

Na de akkor jöjjenek az apróságok.

Például rögtön szerdán a zuhogó eső ellenére elbicikliztem ajándékokat venni. Biztos ösztrogén-túltengésem van, de kifejezetten szeretek vásárolni. Főleg mert milyen jó lesz majd ha a célszemély kibontja, és hű. (Legalábbis remélem.)

Odafelé jelenést láttam, azaz jött szembe a Mikulás biciklin. Aztán kiderült, hogy a mikulás japán, piros overállban és piros sapkában, echte fehér szakállal. Azóta sem tudom eldönteni, hogy poénból öltözött így, vagy nem is tudja, hogy mi az a Mikulás...

Esőben sem nagyon _soppingolhattam_ , mert eddig nem tűnt fel a japán majdhogynem vallásos rítussá emelt csomagolástechnika mindezidáig ismeretlen magasságokba való emelése, azaz hogy a csomagolópapír, díszkötés és szatyor után még ráhúznak egy nejlonzacskót fejjel lefelé a kész műremekre, aminek a tetején egy kivágás van a szatyor füleinek, megakadályozván ezzel, hogy elázzon a cucc. Jó, egy kisebb erdőt ki kell vágni egy-egy díszcsomagolásért, de hát valamit valamiért ugye.

Aztán tegnap megint elmentem beszerzőkörútra, bár ezúttal nem esett. (Két hónapja még tuti simán emo lettem volna attól is, hogy vacak az idő...) Többek között nem volt nálam a pontgyűjtő kártyám az egyik tranzakció alkalmával. (Don't ask. Negyedszázadhoz közeledve már bizony támad a szenilitás...) Namost az otthoni pontkártyákkal szemben a japánok érnek is valamit. 10-20%-át is meg lehet kapni pontok formájában a vásárlásnak, ami aztán egy pont egyenlő egy yen formában használható fel. Már van egy vagon, kéne venni Leopardot... :D

Aztán még két dolog a random utcán láttam típusból:

Még régebben megállt mellettem egy autó a pirosnál. Elöl apuka, kezében cigi, hátul anyuka, kezében cigi. Az ablakok le voltak húzva résnyire, és gyárkéményeket megszégyenítő füstfelleg szállt ki az autóból. Oh, majdnem elfelejtettem, hátul az anyuka mellett babaülés, benne kisgyerek...

Aztán tegnap amikor jöttem a suliba mentek haza olyan _chugakusei_ -korú fiúk. A nagyobbik a nyílt utcán kalapálta a kisebbiket, akinek könnyes volt a szeme és láthatóan menekülni próbált. Mindez a zsúfolt utcán, és senki rájuk se bagózott. _Haute culture du Japon._

Lehet, hogy erről kéne valami reality animét csinálni.
