---
layout: post
title: vasárnapi iskola
author:
  display_name: sesam
  login: sesam
  email: petersz@me.com
  url: http://sesam.hu
date: '2006-11-26 23:06:19 +0100'
date_gmt: '2006-11-26 14:06:19 +0100'
tags:
- Japan
comments: []
---

Aurél (Hitotsubashi) jóvoltából immár a HVG is szentelt egy cikket a japán iskolák problémáinak: [Kínpadok gyermekei](http://hvg.hu/print/200646HVGFriss119.aspx) (A rendes cikk csak regisztrált felhasználóknak elérhető, viszont a nyomtatható verzió tapasztalatom szerint nem korlátozott.)

Közben Yamagatában egy [16 éves lány ugrott le az iskola tetejéről](http://mdn.mainichi-msn.co.jp/national/news/20061123p2a00m0na016000c.html), miközben [az oktatási bizottság épp partyzott](http://mdn.mainichi-msn.co.jp/national/archive/news/2006/11/24/20061124p2a00m0na016000c.html)...

És [itt ez a tanulmány](http://mdn.mainichi-msn.co.jp/national/news/20061124p2a00m0na011000c.html) mely szerint az engedékeny, a diákokat barátnak tekintő tanári viselkedés esetén nagyobb a valószínűsége a diákok egymás közötti erőszakoskodásának. Miközben szerintem pontosan az az elhidegült, személytelen oktatás a kiváltója az _ijimének_ ami a japán iskolákban divat. Persze, most mikor már ilyen katasztrofális helyzet uralkodik nyilván egy engedékeny hozzáállás csak arra jó, hogy még több lehetőséget adjon a gyerekeknek egymás nyesztetésére. Ellenben a vasszigor - láthatóan - szintén nem megoldás, akármit is mond a fenti tanulmány.

Az [oktatási miniszter közben próbálkozik valamivel](http://mdn.mainichi-msn.co.jp/national/news/20061126p2a00m0na011000c.html)... kérdés hogy illeszkedik ez a kormányprogramba, amelynek ugye a [nemzeti identitást erősítő oktatási reform](http://news.bbc.co.uk/2/hi/asia-pacific/6153314.stm) is része.
