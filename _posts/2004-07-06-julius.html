---
layout: post
status: publish
published: true
title: julius
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 40
wordpress_url: http://www.sesam.hu.php5-19.dfw1-2.websitetestlink.com/?p=40
date: '2004-07-06 18:11:44 +0200'
date_gmt: '2004-07-06 09:11:44 +0200'
tags:
- Japan
comments: []
---
<p>Élvezet volt nézni Itami sensei arckifejezését, amikor átnyújtottam neki vagy 30 feladatlapot, 4 nyelvtani ismétlőpapírt 2 fogalmazást és számtalan kanjitesztet. Persze ez csak ideiglenes öröm, hiszen minden nap kapunk új papírokat. Kifogyhatatlanok, ha feladatok osztásáról van szó.</p>
<p>Nagyon sok pozitívumot nem nagyon találtam a júliusban... Megkaptuk az ehavi információs papírunkat, abban sincsen semmi. Jellemző, annyira gáz a hónap, hogy események sincsenek. Kivéve persze a vizsgát. Aggaszt a dolog, mert a vizsgák után új tanterv lép életbe, és átalakítják az osztályokat. Külön lesz nyelvtanóra, írás-olvasás óra, beszélgetésóra, és így tovább. Minden órán más-más csoportban leszünk tudásszint alapján elosztva. Nagyon nincs kedvem valami dilettáns csoportba járni csak azért, mert nem lett olyan jó a vizsgám. Valamint például kanjik esetén a gyengébb csoportok, kevesebbet tanulnak meg, amit szintén nem szeretnék. Nekem ne tanítsanak kevesebbet!</p>
<p>Az időjárás nem igazán kedvez a tanulásnak, kezd ordas meleg lenni. 35 fok felett van nappal a hőmérséklet és párás a levegő. Eső kevesebb esik, néha-néha van egy-egy zápor. Az esős évszak kezd véget érni. Mindezek ellenére a japánok szerint nagyon kellemes az idő. Az esős évszak sokkal gyérebb volt a szokottnál állításuk szerint, és kánikula sincs. Kíváncsi vagyok, milyen az, ha rossz itt az idő. Mármint szerintük.</p>
<p>Ígéretemhez híven képek kimonós bolgárokról <a href="http://www.sesam.hu/.gallery/yuukata/">itt</a>.</p>
