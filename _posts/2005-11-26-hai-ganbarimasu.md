---
layout: post
title: Hai, ganbarimasu!
author:
  display_name: sesam
  login: sesam
  email: petersz@me.com
  url: http://sesam.hu
date: '2005-11-26 22:51:19 +0100'
date_gmt: '2005-11-26 13:51:19 +0100'
tags:
- Human Interest
comments: []
---

Hajaj, le lettem szidva kis családom által, mondván nem tisztelem meg az olvasóközönségem (milyen nagyképű szó) azzal, hogy írok. Hm, való igaz. Most itt háromnegyed tizenkettő van, tehát ha gyorsan befejezem, ez a bejegyzés még a mai napnak fog számítani. Holnap vasárnap, akkor pedig elviekben lesz időm egy nagyobb frissítésre azokból a dolgokból amik mostanság történtek. Illetve igazából nem történtek - nem egy izgalomhegy az élet errefelé - de azért van egypár megosztanivaló a tarsolyomban ha összeszedem magam. Tehát keményen _ganbarás_ lesz, mert ez így nem mehet tovább! :D

Többen kérdezték, megyek-e haza. Nos igen, megyek. December 18-án érkezem meg kies hazánkba apró háromnapos hong-kongi kitérővel. Gondoltam, körülnézek ha már úgyis meg kell állni, mert nicnsenek direkt repülőjáratok. Azért nem lesz egyszerű útvonal:   
Dec 15 Kansai Repülőtér > Hong-Kong - _Cathay International_  
Dec 17 Hong-Kong > London (érkezés 18-án) - _Cathay International_  
Dec 18 London > Ferihegy 2 - _British Airways_  
Ismét jó alkalom, hogy szaporítsam a repülőspárna-gyűjteményem. A szegény régi Lufthansásom már elég megviselt. ;)
