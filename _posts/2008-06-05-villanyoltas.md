---
layout: post
title: villanyoltás
author:
  display_name: sesam
  login: sesam
  email: petersz@me.com
  url: http://sesam.hu
date: '2008-06-05 18:33:09 +0200'
date_gmt: '2008-06-05 09:33:09 +0200'
tags:
- idiocy
- kindness
- kobe-u
- Japan
- Human Interest
comments:
- id: 1348
  author: Ardin
  date: '2008-06-05 19:10:39 +0200'
  date_gmt: '2008-06-05 10:10:39 +0200'
  content: Lehet, hogy szorult beléjük némi autizmus. Gondolom a világ túlsó felén
    is előfordul az ilyesmi. Nem biztos, hogy ellened szólt ;)
- id: 1349
  author: foodlfg
  date: '2008-06-05 19:40:20 +0200'
  date_gmt: '2008-06-05 10:40:20 +0200'
  content: |-
    Érdekes.. érdekes.. :D
    Lehet, hogy rossz napja (féléve) volt. Pl nem aludt eleget és azt sem tudja hol van. :P
- id: 1350
  author: Youkai
  date: '2008-06-05 21:42:12 +0200'
  date_gmt: '2008-06-05 12:42:12 +0200'
  content: |-
    Vagy csak tetszel neki, de észre sem veszed, ezért most durci :P
    Amúgy jelentem eső itt is volt, majdnem matrica lettem egy 24 tonnás kamion hátsóján az M5-M0 bevezető szakaszán, olyan gyorsan jött a felhőszakadás, hogy egyszer csak azt láttam, hogy nem látom, az előbb még előttem haladó kamiont, mindezt 130 környékén....
     Nálad az iskolások állják el az utat felénk meg a kamionok, tessék választani, hogy mi a jobb :D
- id: 1351
  author: Vale
  date: '2008-06-05 22:17:51 +0200'
  date_gmt: '2008-06-05 13:17:51 +0200'
  content: nekem is van egy ilyen kettyós osztálytársam, az konkrétan ráborította
    a tanárra az asztalt, pedig nem hülye, csak néha rájön az ötperc.
- id: 1352
  author: foodlfg
  date: '2008-06-05 23:46:19 +0200'
  date_gmt: '2008-06-05 14:46:19 +0200'
  content: |-
    "Vagy csak tetszel neki, de észre sem veszed, ezért most durci :P"
    Haha ez elég elvetemült gondolat :D De lehet, hogy tényleg valami reakciót akart kifacsarni.. (: Holnap már a széket vágja hozzád. :Đ
- id: 1353
  author: Youkai
  date: '2008-06-06 05:02:12 +0200'
  date_gmt: '2008-06-05 20:02:12 +0200'
  content: |-
    Ok ,bevallom elvetemült vagyok :P
    Hm, kérjük nem adjunk neki ötleteket, még a végén kiderül, hogy hallgatag sesam,hu olvasó, s holnap olvashatjuk  sesam beszámolóját a japán radiológia szolgáltatásokról, meg a sebkötözésről ...
- id: 1354
  author: foodlfg
  date: '2008-06-06 06:04:06 +0200'
  date_gmt: '2008-06-05 21:04:06 +0200'
  content: |-
    Igazad van. A japánoknál sohasem lehet tudni.  Még a végén komolyan veszi a kis látens Sesam fan. ^^'
    De most már tényleg meg kéne kérdezni, hogy simán csak figyelmetlen volt, vagy esetleg nem tetszett neki Sesam zoknijának a színe. :)
---

Amúgy ma egész nap esett, de mintha dézsából öntenék. Órára menet sugárban folyt az ernyőről a víz. Ilyenkor a legjobban a hazafelé tartó egyenruhás iskolásokat imádom, mert az amúgy is szűk utcát teljes szélességében elállják, és a világ minden kincséért sem húzódnának le. Csoportban az erő.

Németórám volt, megint megtanultunk egy csomó ultrahasznos német szót japánul. Mindössze hárman vagyunk hallgatók, de nem is csodálkozom ezek után. Fura szerzetek mindenesetre: az elején még ganbartam, és köszöntem nekik (egy fiú egy lány), de csak az asztalt nézték. Aztán ma a csajszi kifelé menet se szó se beszéd levágta a villanyokat. Én meg csak néztem, mint az a bizonyos gyapjas állat a nemrégen épített bejáratra... még félig sem pakoltam össze, erre otthagyott a vaksötétben. Merthogy minden teremben mániákusan el van húzva a függöny, lehúzva a reluxa. A nap ártalmas.

Szóval az utolsó _ember_ kifelé menet kapcsolja le a villanyt.
