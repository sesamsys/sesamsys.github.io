---
layout: post
title: Hangouts
author:
  display_name: sesam
  login: sesam
  email: petersz@me.com
  url: http://sesam.hu
date: '2013-05-16 21:24:35 +0200'
date_gmt: '2013-05-16 19:24:35 +0200'
tags:
- Android
- Facebook
- google
- iOS
- Gtalk
- iMessage
- Messenger
- Hangouts
- Tech &amp; Gizmos
comments:
- id: 11305
  author: sgergely
  date: '2013-05-17 11:41:35 +0200'
  date_gmt: '2013-05-17 09:41:35 +0200'
  content: Azert az eleg jo feature ha olvasod desktopon vagy mobilon az uzenetet
    akkor a masikon is olvasotta valik.
- id: 11307
  author: SeSam
  date: '2013-05-17 14:49:46 +0200'
  date_gmt: '2013-05-17 12:49:46 +0200'
  content: Ez valóban jól hangzik, viszont a Push értesítőket szerintem nem tudja
    levenni. Gondolom Androidon kifinomultabb.
---

A Google I/O 2013 egyik nagy bejelentése az egyesített üzenetküldő szolgáltatás, a **Hangouts**. Eddig ugye lehetett Google Talk asztali alkalmazást használni, ami sosem lépett ki a béta verzióból, illetve chatelni a GMail vagy a Google+ webes felületén. Androidon sokkal cifrább volt a helyzet: az SMS alkalmazás mellett élt a Google Talk, de a Google+ appból is lehetett chatelni. iOSen pedig nem igazán találtam jól használható GTalk klienst.

[![Google Hangouts](http://sesam.hu/wp-content/uploads/2013/05/IMG_0515.png)](http://sesam.hu/wp-content/uploads/2013/05/IMG_0515.png)

Az **iOS alkalmazást** próbáltam ki. Designban követi a jelenlegi Google trendeket, szép, letisztult formákkal operál, és az animációk is csinosak. Nagyon zavaró dolgot nem tudnék mondani, kivéve talán hogy nehéz megkülönböztetni, ki írt mit, hiszen a buborékok mindkét félnél egyszínűek.

Szerencsére mindazt tudja, amit [a Facebook Messengerről szóló bejegyzésben összeszedtem](http://sesam.hu/2013/04/03/az-uzengetesrol): cross-platform, offline üzenetek kezelése, előzmények szinkronizálása, értesítők szinronizálása. Azért néhány hibába belefutottam az iOS alkalmazással, például amikor Push értesítőből érkeztem az appba, akkor nem töltötte be az azóta érkezett üzeneteket, csak állt bambán. Ezeket a Google biztosan kijavítja persze, és azt sem hiszem, hogy az iOS volt a fókuszuk, az élményből mindenesetre levon.

Illetve ami nálam game breaking, és azt eredményezte, hogy a screenshot elkészítése után töröltem is a telefonról egyelőre: **elképesztő ütemben zabálja az akkut**. Az akkucsere óta soha nem értem még úgy haza egy munkanap után, hogy 25% alatt van a telefon, kivéve ma. Ezen még van mit csiszolni.

A Facebook megoldásának az előnye amúgy szerintem abban mutatkozik meg, hogy ott elég ha valakit felveszek ismerősnek, ami ugye akkor és ott nem kifejezetten chatelési szándékkal is történhet, utána rögtön elérhetem a Messengerből. A Hangouts kapcsolatfelvételi metódusa nem egészen tiszta számomra, például elég ha én valakit felveszek a köreimbe, már írhatok is neki, vagy vissza kell hogy igazoljon? Kell tudnom az email címét? Az iOS app mindenesetre induláskor hozzáférést kér a kontakt listához, gondolom az email címeket szedi ki onnan.

Így [nem értek egyet Gergővel](http://webisztan.blog.hu/2013/05/16/a_hangouts_az_uj_google_plus), hogy ez egy "jól megcsinált Facebook Messages cucc". Szerintem ez egy tisztességes munka, ami megoldja végre az Androidon fellelhető káoszt az üzenetküldés területén, és mi iOS felhasználók meg kaptunk végre egy működőképes GTalk klienst. Illetve kapunk majd, ha megoldják a teljesítményproblémákat. És egyelőre az SMS-t sem fogja integrálni Androidon, nem úgy, mint az iOS Messages appja, bár [ezt már beígérték](http://www.engadget.com/2013/05/16/google-hangouts-sms-integration).

Amiről meg olyan sok szó nem esett, de szerintem fontos, hogy **a Hangouts már nem XMPP protokollt használ** , mint az elődje. Ezzel rendesen alávágtak az olyan külső integrált megoldásoknak, mint az Adium. A magyarázat persze az, hogy a sebesség és a felhasználók igényeinek az előtérbe helyezése volt a döntés mögött.

Most viszont tényleg az van, hogy az ismerősök egy része a Facebook megoldását, mások meg a Google-ét preferálják, az iOS-t használók meg egymás között iMessageznek. Nálunk talán a BlackBerry kissebb gond. Csak kell tartani egymás mellett több klienst.
