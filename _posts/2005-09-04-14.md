---
layout: post
title: '14'
author:
  display_name: sesam
  login: sesam
  email: petersz@me.com
  url: http://sesam.hu
date: '2005-09-04 20:50:16 +0200'
date_gmt: '2005-09-04 11:50:16 +0200'
tags:
- Japan
comments: []
---

belepillantottam egy TV-műsorba, és mit látok... Kilenc méteres hullámokat, hatalmas szelet és medárdi esőzéseket. A híradó speciális tájfun-különkiadást tartott a 14-es számú tájfun miatt. Nemsokára eléri okinawa partjait aztán az előrejelzések szerint felénk jön tovább, Kyushu-n és Shikoku-n keresztük. Előre szólok, hogy engem nem kell félteni, Shikoku alaposan leárnyékol, itt max vad szél és dézsából öntik stílusú eső lesz. Tőlönk délkeletebbre lesz nagyobb gond, Wakayama prefektúrában, mert oda árnyékolás nélkül öt-hat méteres cúnamit várnak. Nameg ugye a mostani okinawai kilencméteresek se voltak piskóták. A tájfun előtt ahogy az lenni szokott óriási esőzések vannak, mint ahogy ma Oszakában történt. Holnapra Kansaiban 200mm esőt ígérnek. (Szolnok megye *éves* csapadékmennyisége 550mm...) Állítólag a tájfun erősségében a Katrinát közelíti. Itt azért feltűnik a következő: a japánok igenis komolyan veszik ezeket a dolgokat, nem úgy, mint tengerentúli szomszédaik, valamint láthatóan sokkal szervezettebben oldják meg a problémákat.

Otthon is feltűnt a 14-es tájfun a hírekben [Nabi néven](http://index.hu/politika/bulvar/bulvarhirek/?main:2005.09.04&235176), ami állítólag pillangót jelent koreaiul. Én itt láttam ezt a nevet először. Mint azt már korábban is írtam, a japánok nem adnak nevet a tájfunnak, csak számozzák őket. (Amikor a Katrinára hivatkoznak, az nem is tájfun, hanem "harikeen", vagyis hurrikán. Tájfun csak Japánban lehet.)

Itt az [AccuWeather](http://wwwa.accuweather.com) műholdképe a 14-es tájfunról. Szép nagy...  
![14-es tájfun](../../../images/14.jpg)
