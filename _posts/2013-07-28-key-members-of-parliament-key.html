---
layout: post
status: publish
published: true
title: Key members of Parliament. Key.
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 3956
wordpress_url: http://sesam.hu/?p=3956
date: '2013-07-28 20:16:49 +0200'
date_gmt: '2013-07-28 18:16:49 +0200'
tags:
- heat
- Nike+
- running
- cycling
- weekend
- Sport
comments: []
---
<p>Pénteken napközben odajött Misi, hogy kölcsönadom-e a biciklilezáróm. Mondom, persze, és levettem a kulcsot neki. Aztán el is feledkeztem az egészről.</p>
<p>Elég vérpéntek volt, negyed nyolc körül indultam volna haza, amikor bevillant, hogy nem kaptam vissza a kulcsot. Misi lelkiismeretes ember lévén a biciklim azért visszazárta, aztán elutazott vidékre a hétvégére. Felhívni nem lehetett, mivel nemrég ellopták a telefonját. Eddig jó.</p>
<p>Autóval elvitt Tibi a Margit hídig, aztán inkább hazasétáltam, mint a 4-6 pótlóbusz.</p>
<p>Tegnap az időmérő után meg nagy elánnal felöltöztem futócuccba, és elindultam a gyár felé. Persze kerülővel, ha már hétvége, illene egy rendes távot futni. A Margit hídnál adtam meg magam a hőségnek végül elég siralmas <a href="http://nikeplus.nike.com/plus/activity/running/SeSam/detail/42488227723">6'30"-as kilométerek</a> után. Régen azért jobban ment a melegben is.</p>
<p>Legyen akkor gyaloglás, amit a Tímár utcáig sikerült kivitelezni. De legalább azt felfedeztem, hogy a gyalogosok és futók azért járnak a bicikliúton, mert nem nagyon lehet máshol menni. Szóval szégyenszemre HÉV, aztán hazatekertem.</p>
<p>A ma reggeli elhatározást sem sikerült betartani, hogy felkelek reggel, amikor még nem fenyeget a spontán öngyulladás kint, és futok. Azért a Magyar Nagydíj előtt elgurultam legalább a Budapest vége tábláig Érd felé meg vissza.</p>
<p>Így a hétvége 6,5 km séta, 10,5 km futás és 46 km bicikli.</p>
<p><em>Lehet, hogy nem bírom Pokióig?</em></p>
