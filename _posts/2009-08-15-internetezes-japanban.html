---
layout: post
status: publish
published: true
title: Internetezés Japánban
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 1753
wordpress_url: http://sesam.hu/?p=1753
date: '2009-08-15 05:25:17 +0200'
date_gmt: '2009-08-14 20:25:17 +0200'
tags:
- internet
- mobile
- statistics
- Japan
- Tech &amp; Gizmos
comments:
- id: 2019
  author: Szak1
  author_email: cimarci@gmail.com
  author_url: ''
  date: '2009-08-15 06:35:09 +0200'
  date_gmt: '2009-08-14 21:35:09 +0200'
  content: |-
    Tetszik a post. Viszont pontosabb lenne azt irni, hogy Japanban az eg vilagon nincs wifi hotspot. Nem tudom, van-e meg olyan fejlett orszag, ahol se mekiben, se starbucksban, se ettermekben, sot, meg a manga-kisszekben sincs wifi. Ez a te altalad is bemutatott mobilnet-elterjedtseg miatt van igy: gyakorlatilag csak a turistaknak lenne igenye netre utkozben.

    En is azt hittem, hogy Japanban meg a vecen is linux fut, aztan megerkeztunk a host-csaladokhoz, akik egytol egyig jomodu, modern csaladok voltak Kawasaki egy bekes kertvarosi reszeben. 5 csaladbol egynek volt szamitogepe! Ahol nincsenek fiatalok, oda nem igen tor be a technologia - az en csaladomnal 20 perces telefonalgatasba kerult kinyomoznia az anyukanak, hogy a vezetekes telfonon a nemzetkozi elohivoszam a 010.

    A szallodaban, ahol dolgoztam, szinten csak az irodakban volt elvetve egy-egy katodsugarcsoves monitoros szamitogep. A napi utasitasok pedig mindig papircetlikre voltak irva, amit az alkalmazottak egesz nap hordtak magukkal, es igeny szerint passzoltak tovabb a cimzetteknek. Hiaba, az meg a videk volt, es az Japanban se a csucs.
- id: 2020
  author: Vale
  author_email: valerauko@gmail.com
  author_url: http://blog.valerauko.net/
  date: '2009-08-15 19:02:24 +0200'
  date_gmt: '2009-08-15 10:02:24 +0200'
  content: meg kéne játszani majd egy hosszabb homestay-t mert tényleg érdekel a japán
    családok élete...
- id: 2021
  author: foodlfg
  author_email: foodlfg@gmail.com
  author_url: ''
  date: '2009-08-15 21:41:41 +0200'
  date_gmt: '2009-08-15 12:41:41 +0200'
  content: |-
    Tényleg jó bejegyzés.
    Nekem nem tatszik ez az "azt fogyasztom, amit elém raknak" rendszer.

    Egyébként az agyonzsúfolt japán weboldalakon szoktam kiakadni. Nem mintha használnám/ismerném őket, csak amennyivel eddig találkoztam, az inkább gázosan nézett ki. Persze biztos meg lehet szokni, csak szerintem lehetne ezt jobban is csinálni.
- id: 2022
  author: bonakovacs
  author_email: bona_kovacs@yahoo.com
  author_url: http://tokyoreloaded.blogspot.com/
  date: '2009-09-07 14:18:31 +0200'
  date_gmt: '2009-09-07 05:18:31 +0200'
  content: tök informatív, pedig itt lakom! Na azért tudnék mesélni, hogy milyen volt
    az, amikor még nem volt mobiltelefon... sőt, amikor először jöttem ('89), a ronbunok
    nagy részét még KÉZZEL írták.
- id: 2023
  author: SeSam
  author_email: petersz@mac.com
  author_url: http://sesam.hu/
  date: '2009-09-07 15:42:14 +0200'
  date_gmt: '2009-09-07 06:42:14 +0200'
  content: Egyik órámon volt egy csávó, aki kézzel írt ronbunt akart beadni, de a
    tanár közölte, hogy ott van a vagon Mac a számítógépteremben, ne szórakozzon vele.
    :]
---
<p class="intro"><a href="http://webisztan.blog.hu/2009/08/14/a_csalad_laptoppal_az_oleben_ebred">Az amerikai család laptoppal az ölében ébred</a>, és ez gyűrűzik át kis hazánkra is. A kommentek között felvetődött, hogy vajon mi a helyzet a japán családdal. Az általános sztereotípia szerint Japán az információtechnológia csúcsa, a japánok pedig ebben a futurisztikus high-tech környezetben élik mindennapjaikat. Az én tapasztalataim azonban kicsit mások.</p>
<p>Kezdjük az alapokkal: a lakosság 75%-a internet-felhasználó. Összehasonlításképpen Magyarországon ez a szám jelenleg 49%. Az internet-szolgáltatás minimum gyors ADSL, de rendkívül gyorsan terjed az optikai alapú elérés. Mobilfronton 3G alapon ugyan, de mindenféle technológiákkal próbálnak minél nagyobb adatforgalmat kipréselni. Engem is gyakran irigyelnek a szupergyors netemért, pedig a szomorú valóság az, hogy amint Japánon kívüli a tartalom, rögtön semmit nem ér az egész. A japánok elsősorban hazai tartalmat fogyasztanak, sokkal markánsabban, mint egy európai országban.</p>
<p>Japánban online szolgáltatás csak akkor lehet sikeres, ha japán nyelvű, és minden tekintetben a helyi igényekhez igazították. Adoptálás nélül talán csak a Twitter tudott megmaradni itt. Valamint jellemző még - meglepően - a Yahoo Japan sikere. A Yahoo uralja a japán keresőpiacot, övék a legnépszerűbb email és online képmegosztó szolgáltatás is. A Google csak a közelmúltban kezdett el felkapaszkodni elsősorban a mobilszolgáltatókkal kötött partnerkapcsolatai révén.</p>
<p>Szintén jó példa a belterjességre a Mixi. A Mixié a japán social networking torta 80%-a. Hasonlóan az iWiW-hez a Mixi is meghívó alapú, azaz csak úgy lehet belépni, ha valaki bentről a rendszerből küld egy meghívót. Tavaly viszont azt is meg tudták játszani, hogy <a href="http://www.tofugu.com/2008/04/22/mixijp-hates-foreigners-now-requiring-a-mobile-email-address-to-join">a regisztráláshoz nem csak egy hagyományos emailcím, hanem egy mobiltelefonos is szükséges, méghozzá a három prominens helyi szolgáltató egyikétől</a>. Ezzel a lépéssel gyakorlatilag mindenkit kizártak, akinek nincs japán mobilja.</p>
<p>Kirívóan magas a mobiltelefonon internetezők aránya, viszont ez nem az iPhone értelemben vett "rendes" internet. A DoCoMo i-mode szolgáltatása például egy meglévő techológiákra fejlesztett zárt rendszer, kifejezetten a mobil tartalom kontrollálására: a mobilon azt érik el a felhasználók, amit a DoCoMo nekik összerak. Ugyanez pepitában az au KDDI WAP-alapú EZ Web rendszere. Más kérdés persze, hogy itt igenis van tartalom, nem is kevés, a Flash/Java játékoktól kezdve a híreken át a letölthető zenékig.</p>
<p>Valóban még nem láttam japánt telefon nélkül, és a fent emlegetett rendszereket nyúzzák is rendesen a vonatokon utazva. A készülékeket pedig igyekeznek megtömni hasznos és kevésbé hasznos funkciókkal. A fiatalok körében például igen népszerű a DoCoMo <a href="http://www.nttdocomo.co.jp/english/service/imode/deco_mail/index.html">Deco-mail</a>, ami gyakorlatilag HTML formázott email, mégis égész piac épült rá megvehető hátterekkel és dizájnokkal.</p>
<p>Vagy ott van a <a href="http://www.techcrunch.com/2008/08/16/mobage-town-japan’s-biggest-mobile-only-sns">mobage town</a>, ami egy játékokkal, bloggal, zenével megspékelt csak mobilon elérhető social network. A népszerűségét érzékelteti, hogy 11 millió előfizetővel csaknem eléri a World of Warcraft 11.5 milliós táborát. Mindezt Japánon belül sikerült megoldani.</p>
<p>Más országokhoz képest viszonylag gyorsan bevezették, és változatlan sikernek örvend a helymeghatározás, és az összes erre alapulú navigációs szolgáltatás. A japán utcanevek rendszere, ti. hogy nincsenek utcanevek, az abszolút ötletszerű házszámozás, és a jellemzően ázsiai dzsumbuj fényében ez nem meglepő.</p>
<p>A mobilos csomagok egyébként relatíve olcsóak, az adatkommunikációt is beleértve. Valamint tapasztalataim szerint a japánok kevesebb időt töltenek otthon, így ebből a szempontból érthető a mobiltelefonos internet elterjedtebb használata. Gyakran előforduló csendélet például ahogy egy-egy csapat vihogó egyenruhás lány a mekiben iskola és juku között shaket iszogatva lóg a mobilján.</p>
<p>Szintén mekis példa: sokszor látok öltönyös salarymaneket kisebb-nagyobb laptopokkal dolgozni. Laptopja sokaknak van (<a href="http://sesam.hu/2005/10/13/stat-2">mint az anno a statisztikaórámon kiderült</a>), viszont szerintem relatíve kevés WiFi hotspot. Az internet szolgáltatók fizetős - és meglehetősen drága - mobil csomagjait használja mindenki, aki mobiltelefonnál nagyobb eszközzel akar útközben is kapcsolatban maradni.</p>
<p>Visszatérve az eredeti kérdésre a család korán ébred, és nincs ideje laptoppal bohóckodni. Ha nem alszanak munkába/iskolába menet reggel a vonaton, akkor a mobiljukat nyúzzák. Tehnológiailag azt a fenenagy előnyt én nem látom (egy i-mode oldal például nem több, mint pixelgrafikás színes WAP), viszont ami tech van, annak láthatóan nagyobb a penetrációja. A főleg mobilos internet sikere pedig szerintem nem kizárólag abban rejlik, hogy a japánok sokat vannak úton, hanem inkább a zárt és biztonságosnak vélt rendszerben. A mobilokon kontrollált, a japán szájíznek megfelelő tartalmat találnak maguknak.</p>
