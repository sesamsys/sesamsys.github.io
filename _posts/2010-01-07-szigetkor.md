---
layout: post
title: Szigetkör
author:
  display_name: sesam
  login: sesam
  email: petersz@me.com
  url: http://sesam.hu
date: '2010-01-07 22:16:52 +0100'
date_gmt: '2010-01-07 21:16:52 +0100'
tags:
- Darkness
- life
- Margaret Island
- Nike+
- running
- winter
- Human Interest
comments:
- id: 2110
  author: Szak1
  date: '2010-01-08 02:07:45 +0100'
  date_gmt: '2010-01-08 01:07:45 +0100'
  content: |-
    Na,  es legalabb kurjantottal egy ganbaroo-t?
    Engem mindig tuzbe hoz, ha Bp-en japanokat/koreaiakat latok - valahogy buszkeseg tolt el, hogy valaki ilyen messzirol letelepedik a mi kis kobaltas bugyrunkban.
    Ez tenyleg kulturaltsagi fokmero, harom honapja vagyok Borneon, ami meg kozelebb is van, es egy szem japant sem kolbaszol errefele - ellenben minden, ami japan gyartmanyu (robogo, fulhallgato, festek, szusi), azon haztombnyi Made in Japan felirat van, mert az garancia a minosegre.
    Nyari tabrokban mi hetente egyszer lefutottuk a szigetkort - 5km nem nagy ugy, de tizenharom evesen mindig elore rettegtunk tole.
    Amugy.. ..le vagyok maradva, mit csinalsz Budapesten?
- id: 2111
  author: foodlfg
  date: '2010-01-08 13:42:14 +0100'
  date_gmt: '2010-01-08 12:42:14 +0100'
  content: |-
    Eeeee~ ? Budapesten vagy ?
    Városban biciklizni szoktam, mert az izgalmasabb. :Đ
- id: 2112
  author: Depner
  date: '2010-01-10 16:10:56 +0100'
  date_gmt: '2010-01-10 15:10:56 +0100'
  content: Mit te csinálsz Büdöspesten?!?
- id: 2113
  author: SeSam
  date: '2010-01-10 16:53:27 +0100'
  date_gmt: '2010-01-10 15:53:27 +0100'
  content: Egy PR-ral foglalkozó cégnél vagyok gyakornok, hétfőtől péntekig 9to5.
- id: 2114
  author: Depner
  date: '2010-01-13 16:40:33 +0100'
  date_gmt: '2010-01-13 15:40:33 +0100'
  content: Namost minden nap jársz föl, vagy mi?
- id: 2115
  author: SeSam
  date: '2010-01-13 17:10:48 +0100'
  date_gmt: '2010-01-13 16:10:48 +0100'
  content: Még csak az hiányozna... hétközben Pesten lakom. Így csak a BKV szivat,
    a MÁV nem.
---

Kicsit macerás, hogy hatra érek haza, így nem lehet futni.

Mára akut mozgáshiányom odáig fajult, hogy a nem túl ideális időjárási körülmények ellenére elindultam este felfedezni a Margitszigetet, mint a legközelebbi helyet, ahol futni tudok. Mivel Japánban lettem Nike+ addikt, még sosem volt alkalmam szigetkörözni. Talán gyerekkoromban voltam ott szülőkkel...

A hídépítés miatt a villamos nem áll meg, és rögtön az alagút, amivel át lehet jutni a híd másik oldalára sokkhatásként jelentkezik, ugyanis vaksötét van benne, valamint hólé és rácsok. A Quakeben lehettek ilyen depresszív és baljós pályaelemek.

Én balga amúgy [reménykedtem, hogy az egész futópálya ki van világítva](https://twitter.com/sesam/status/7487417394), de persze nem, csak egy része. Bár így utólag visszagondolva Japánban sem volt nagyobb világosság esténként, ott valahogy mégis nagyobb biztonságban éreztem magam.

A hótakarítást sem vitték túlzásba. Igaz, amikor főútvonalakon áll a tízcentis hó, nem elvárható, hogy egy makornyi megszállott kedvéért nekiálljanak rekortánt söpörni. Valami géppel lenyomattak két-három sávot, és annyi. Természetesen a viszonylag sima talpú futócipőben korcsolyázni lehetett rajta.

Sok futóval nem találkoztam, de meglepetésemre mindenkinek volt futónadrágja. Fáztam is a melegítőmben, aminek csak a nevében volt meleg. Most vagy csak a felszereléssel rendelkező őrültek futnak ilyenkor, vagy [mindenki jobban áll, mint én](http://sesam.hu/2009/10/29/relativity). Ilyenkor telente igencsak megdől az általános tévhit, hogy a futás olcsó sport.

![margitszigetkor](http://img.skitch.com/20100107-88t9myydrm6hbrb3xnta4y7qk2.jpg)

Hogy a pálya startvonalához hogy lehet eljutni, azt nem sikerült kiderítenem, ugyanis a Futócentrum mögött van konkrétan. (Valaki tapasztaltabb?) Én a buszfordulónál léptem be a körbe, ami a képen körülbelül az első kilométernél van.

Aztán annyira megtetszett a dolog, - nameg ha már kibumliztam odáig, csak nem fogok rongyos öt kilométernél megállni - hogy két kört toltam le. A Nike+ chip szerint ez kereken 10 km, a hivatalos táv pedig 10,6 lenne, de nyilván a hóval borított rekortánt lehetetlen volt követni. Majd kevésbé havas időben újra bemérem.

A megelőzötteim között egy japán párocska is volt, a Green Dayen át hallottam a lányt, hogy ええぇぇ〜！
