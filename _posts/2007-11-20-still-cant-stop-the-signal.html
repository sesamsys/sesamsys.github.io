---
layout: post
status: publish
published: true
title: still can&#039;t stop the signal
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 932
wordpress_url: http://sesam.hu/2007/11/20/still-cant-stop-the-signal/
date: '2007-11-20 00:30:02 +0100'
date_gmt: '2007-11-19 15:30:02 +0100'
tags:
- freedom
- index
- information
- piracy
- raid
- revolution
- torrent
- twa
- Law
comments:
- id: 939
  author: Ardin
  author_email: tenuki@citromail.hu
  author_url: ''
  date: '2007-11-20 02:38:41 +0100'
  date_gmt: '2007-11-19 17:38:41 +0100'
  content: Röviden szólva teljesen egyetértek veled :)
- id: 940
  author: Youkai
  author_email: youkai@fibermail.hu
  author_url: http://youkai.wordpress.com
  date: '2007-11-20 08:02:14 +0100'
  date_gmt: '2007-11-19 23:02:14 +0100'
  content: Ok, forradalom... de mivel robbantsunk ? :D Esetleg "mulatós Technó" vagy
    teknő lemezekkel kéne kifüstőlni őket :)
- id: 941
  author: foodlfg
  author_email: foodlfg@gmail.com
  author_url: ''
  date: '2007-11-21 03:44:06 +0100'
  date_gmt: '2007-11-20 18:44:06 +0100'
  content: |-
    Yep

    Az a jó a p2p-ben, hogy az emberek egy olyan eszközt kapnak a kezükbe, amivel könnyen függetlenedni tudnak (ebben az esetbe) a kiadóktól. Pistike kicsúszik az irányításuk alól. Ez van. Ehhez előbb vagy utóbb alkalmazkodniuk kell.
    Tök jó hogy mi részesei lehetünk ennek a folyamatnak. Majd az unokáinknak mesélhetünk a web 2. forradalmáról. Bár lehet hogy ő már ezt nem nagyon fogja érteni.
    Nem tudom, hogy mi lesz a következő lépcsőfok, de én már nagyon kíváncsi vagyok rá. :D
    (nem biztos hogy örülni fogok neki, de majd meglátjuk)
---
<p>TWA most olyasmihez nyúlt, amihez - szerény véleményem szerint - nem ért. Vagy csak rosszul látja a dolgokat: <a href="http://w.blog.hu/2007/11/19/lopok_kozott_szegenyember">Lopók között szegényember</a>.</p>
<p>A legnagyobb baj az, hogy warez címszó alatt szépen egyenlőségjelet tett a fizetős ftp / SMSweb és a torrentoldalak közé. Ugyanis abból, hogy valaki torrentszervert üzemeltet az esetleges GoogleAds bevételen kívül egy fillér nem sok annyi pénze sem lesz. Mi több, a torrent mint technológia nem is illegális - annak ellenére hogy sokan szeretnék annak beállítani. A torrentszerver üzemeltetése sem ütközik törvénybe amennyiben nem tartalmaz jogvédett anyagot. (Márpedig miért tartalmazna.) Tehát a <em>"Pedig tisztában vagyok vele, hogy egy komoly warezszerver milliókat termel havonta, és a tulajdonosa orgazdaságból gyarapodik."</em> nagy csúsztatás. A fizetős ftp meg SMSweb az igen... de a torrent nem. A torrent esetében a felhasználók a saját internet-előfizetésüket, sávszélességüket áldozzák be, és az adat nem egy központi szerverről érkezik a letöltő gépére, hanem a többi hasonszőrű letöltő gépéről.</p>
<p>És akkor ismét megkérdezem: honnan szerezze be az ember legálisan azokat a ritka vagy már nem forgalomban lévő albumokat, amelyeket egyetlen hazai lemezboltban sem lehet kapni? (Nem mindenki akar feltétlenül mulatós technot hallgatni.) Hol nézzem meg a Grey's Anatomy vagy a Prison Break legújabb részét? Mit tegyek ha a gagyi városi mozi minden filmet csak szinkronosan hajlandó vetíteni?</p>
<p>Lehetett azt mondani, hogy kisfiam, így jártál. Tíz éve. De ma az a helyzet, hogy kész a technológia, ami megengedhetné, hogy hozzájusson bárki a fentiekhez. Legálisan alkalmazható technológia. Csak nem alkalmazzák...</p>
<p>A másik oldala a dolognak pedig nyilván az, hogy az ember nem feltétlenül örül annak, hogy a Sony Music igazgatójának shibuyai lakását az ő "jogdíjából" fizetik. És persze <em>"Ettől még a warez lopás."</em>, de mégsem ugyanaz. Annyiban igaz, hogy a letöltött album után a zeneszerző nem kap pénzt, de az is igaz, hogy 1) valószínűleg ha nem lenne letölthető attól még nem venné meg az egyszeri Pistike 2) lehet, hogy Pistike pont a letöltött CD miatt szereti meg az együttest, és megy el a banda koncertjére vagy veszi meg az új albumot immár legálisan. Túl összetett ez a kérdés ahhoz, hogy feketén-fehéren lopásnak nevezzük. Annyi bizonyos, hogy törvénybe ütköző.</p>
<p>A fentiek mellett a lopás analógiájának érvényességét nagyban rontja, hogy amennyiben én ellopok egy kabátot teszem azt, akkor a kabát eredeti tulajdonosa kabát nélkül marad. Egy CD lemásolása esetén viszont mindkettőnknek meglesz ugyanaz a zene. Az új információ előállításának határköltsége nulla. Ehhez a nullához képest baromi sokba kerülnek a CD-k.</p>
<blockquote><p>A warez nem szabadságharc, és nem is a jövő. A warez szükségmegoldás, döglöttló-zabálás ostrom idején. Nincs filozófiája, akárhogy is igyekszik néhány túlmozgásos idióta, hogy ráhúzzon valami kollektivista hagymázat. A szellemi tulajdon ki nem fizetésének prófétái hamis prédikátorok.</p></blockquote>
<p>Szerintem pedig a torrent igenis forradalom. Igenis korlátozva van az információ szabad áramlása (emlékezzünk a sorozatepizódokra), annak ellenére, hogy a technológia megengedhetné, hogy mindenki hozzájusson. És ha erre van szükség, hogy azokat, akik a rendszerbe szépen beágyazódva ezen a korlátozáson szedik meg magukat kirobbantsuk, ám legyen.</p>
