---
layout: post
title: Én szóltam
author:
  display_name: sesam
  login: sesam
  email: petersz@me.com
  url: http://sesam.hu
date: '2012-02-10 19:53:01 +0100'
date_gmt: '2012-02-10 18:53:01 +0100'
tags:
- ACTA
- Hungary
- piracy
- international law
- stop
- Law
- Tech &amp; Gizmos
comments: []
---

Mostanra kicsit felnyíltak a szemek, de az aláírást még szép csendben sunnyogva meg lehetett tenni: [Magyarország január 26-án írta alá a hamisított termékek és kalózmásolatok visszaszorítását kitűző ACTA-t](http://index.hu/tech/2012/01/27/magyarorszag_alairta_az_acta-t).

Rögtön beugrott, hogy bár főként haszontalanságok lepik el a journalt, [erről én írtam még akkor, amikor csak a tervezet szivárgott ki](http://sesam.hu/2008/05/31/orwelli-torvenytervezet-a-szellemi-tulajdon-vedelmeben) az akkor még világhírnév (vagy hírhedtség) előtt álló Wikileaksen. Ennek már több, mint három éve.

Azóta biztosan csavartak a megállapodás szövegén, de még így is [számtalan aggály](https://www.eff.org/sites/default/files/filenode//EFF%20ACTA%20submission%20110215.pdf) merült fel - persze legtöbbje utólag - a törvénnyel kapcsolatban. Mindenesetre még nincs késő, például [lehet hazánkban is menni tüntetni holnap](http://index.hu/tech/2012/02/10/utcara_mennek_a_szabad_internetert) a kalózkodást (és ezzel egy kalap alá véve rengeteg hasznos dolgot is) minden eddiginél szigorúbban szankcionáló nemzetközi egyezmény ellen.
