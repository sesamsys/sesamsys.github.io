---
layout: post
status: publish
published: true
title: medical checkup
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 77
wordpress_url: http://www.sesam.hu.php5-19.dfw1-2.websitetestlink.com/?p=77
date: '2004-10-12 19:57:55 +0200'
date_gmt: '2004-10-12 10:57:55 +0200'
tags:
- Japan
comments: []
---
<p>Végül a tájfun <a href="http://index.hu/sport/forma1/maonsu1009/">elkerülte Suzukát</a> és helyette inkább Tokióban garázdálkodott. Én pont a legvadabb szélvihar előtt mentem el Tobitakyu-ig gyalog, mivel a bekötött kezem a zuhogó esőben teljesen szétázott volna a biciklin. Kényszerhelyzetben voltam, mert a hűtőm teljesen üresre fogyott, így muszáj volt valami harapnivalóért elmennem. Volt nálam esernyő,de nem sokat használt, három percen belül a nadrágomból csavarni lehetett a vizet, mivel a szél befújt az esernyő alá. Közben háromfajta japán tájfunálló öltözéket láttam az utcán: Az első verzió a hazánkban is bevált malaclopó, azaz földig érő esőköpeny. Egy csapat rendőr viselte; egyensapkájukkal a fejükön SS tisztekre emlékeztettek, bár az esernyőjük rombolta ezen imidzsüket. A második típus a következőképpen fest: felül rendesen felöltözik az ember, pulóver, stb. Alul azonban mintha strandra készülne rövidnadrágot és egy pár papucsot visel. Ilyen módon ay esernyő által takarásban lévő testfelület melegen van tartva, a többi meg úgyis vizes lesz ugyebár. A harmadik öltözék teljesen normális, azonban cipő helyett egy pár nagy fekete gumicsizma tartozik hozzá. Mondanom sem kell, én ezzekkel nem rendelkezvén, hazatértemkor deréktól lefelé úgy néztem ki, mint aki ruhástól úszott.</p>
<p>Ma negyedik órában úgynevezett "<i>medical checkup</i>"-ot tartottak. Ez abból állt, hogy egy orvosnak látszó személymeghallgatta mindenki légzését, amjd vért vettek tesztelésre. Na ezzel az akcióval engem a várakozásoknak megfelelően sikerült kivonni a forgalomból egy időre. Én  szóltam előre, ha tőlem vért vesznek, annak következményei lesznek... A második ampullánál kezdett elsötétülni a világ. Erre a vért vevő nővérke jól megijedt, nehogy már a kezei közt fejezzem be földi pályafutásomat. Gyorsan befejezte a vérszívást, és engem elkísértek egy ágyhoz, hogy jöjjek rendbe. Biztos genetikai hiba, az összes vérnyomásom elmegy, ha vért vesznek...</p>
<p>Legalább a kötést levették a kezemről. Nem néz ki jól, de majd idővel rendbejön. Hosszú idővel állítólag.</p>
<p>Tokió mellett japán fiatalok <a href="http://index.hu/politika/bulvar/japan1012r/">újból öngyilkosságot követtek el</a>. Meglehetősen jellemző ez az itteni fiatalságra, még <a href="http://index.hu/politika/bulvar/suicide03030/">internetes oldalak</a> is foglalkoznak azzal, hogyan vethetnek véget életüknek. Japán mondjuk elég hírhedt múlttal rendelkezik ezen a téren, elég ha csak a harakiri-re (ami egyébként <i>szeppuku</i>) vagy a kamikaze-pilótákra gondolunk. Japán az öngyilkossági ráta tekintetében vezető ország. Amilyen nyomás itt van az embereken, lehet, hogy nem is nagyon csoda.</p>
