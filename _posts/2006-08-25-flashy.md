---
layout: post
title: flashy
author:
  display_name: sesam
  login: sesam
  email: petersz@me.com
  url: http://sesam.hu
date: '2006-08-25 23:46:24 +0200'
date_gmt: '2006-08-25 14:46:24 +0200'
tags:
- Japan
- Human Interest
- Tech &amp; Gizmos
comments: []
---

Vegyes cuccok.

Youkai, meg úgy általában *nix flash: A jelenlegi helyzet, hogy 32bit linux [flash player](http://www.adobe.com/shockwave/download/download.cgi?P1_Prod_Version=ShockwaveFlash) létezik, de csak 7-es. A nyolcast egy huszárvágással átugrották, mert kit érdekel a nem MS-approved community. Még viccesebb a 64bit. Ha jól tudom még 64bit Windowsra sincs flash, nemhogy bármilyen linuxra. Elvileg majd jön ugye a Flash 9. Public Beta verzió létezik, persze Winre. (Újabban van [universal binary OS X](http://weblogs.macromedia.com/emmy/archives/2006/08/announcing_flas.cfm)-re is.) [Linux verzió majd 2007-ben.](http://weblogs.macromedia.com/emmy/archives/2006/05/yes_virginia_th.cfm) (Konkrétum persze zéró...) Hogy 64bit lesz-e egyáltalán, azt nem tudni. Ajánlott olvasmány a témában [Emmy Huang](http://weblogs.macromedia.com/emmy) (Flash Player Product Manager) és [Mike Melanson](http://blogs.adobe.com/penguin.swf) (Engineer, Linux version) blogja.

Igazából nekem nem hiányzik ez az egész hacacáré, de azért jó lenne, ha működne. Tekintve, hogy használják, viszont nem elérhető mindenkinek. Linuxosként rögtön meg van lőve az ember amint Flash 8-ra van fejlesztve az oldal, 64biten meg tökmindegy mi a rendszer... Igazából az a zavar, hogy ott is van flash, ahol nem kéne, pl site navigáció, stb. Persze gondolkodni is kéne egy kicsit, kompatibilitás, miegyéb... (tudom, naivitás).

Amúgy - szintén Youkai - az OS X nem linux, inkább BSD. Az OS X alapja a Darwin, ami viszont a NextStep továbbfejlesztése. Utóbbi atyja pedig a BSD, mint az [itt látható](http://en.wikipedia.org/wiki/Image:Unix.png). Viszont mindkettő (GNU/Linux, OS X) [unix-like](http://en.wikipedia.org/wiki/Unix-like).

Teljesen ötletszerűen két hír amit mostanában olvastam. Egyik, hogy növekedésnek indult a születések száma Japánban: [Japan birth rate begins to rise](http://news.bbc.co.uk/2/hi/asia-pacific/5273282.stm). Persze lehet, hogy csak véletlen, a csillagok együttállása vagy a Honda hungaroringi győzelme okozta eme jelenséget, és a második félévben visszaállnak a rendes fogyó kerékvágásba. Figyelemre méltó valamint, hogy [Tokyo 'will allow' nude Spears ad](http://news.bbc.co.uk/2/hi/entertainment/5280910.stm), ami annak fényében, hogy az átlag tizenhárom éves párszáz Yen ellenében bármelyik kombiniben preteen bukkake mangákat gyűjthet be, igen felvilágosult hozzáállás.

Olvasgatom valamint (és hallok róla) hogy otthon szóba került az egészségügy finanszírozásának egy versenyorientáltabb megközelítése is. Példa: [Mikor fizessünk a gyógyításért?](http://www.nol.hu/cikk/415052) Nos. Teljesen álláspont-függetlenül kizárólag a japán rendszerre vonatkozóan az a véleményem, hogy működik. Itt a biztosítás besorolása a kereset: aki többet keres, többet fizet havonta az egészségbiztosítónak. Ebben ugyan nem vagyok száz százalékig biztos, de azt hiszem abban is van különbség, hogy a kezelés utáni számla hány százalékát állja a biztosító az illetőnek. (Nekem jelenleg olyan konfigurációm van, melyben csak 30%-át fizetem a valós költségeknek.) Minden kezelés pénzbe kerül, lépésenként kiszámlázva. Példának okáért a hátfájásos kórházi utam számlája tartalmazta a mentős szállítást, a röntgent és a vizsgálatot. Ehhez hozzátartozik, hogy minden lépés előtt az orvos megkérdezi a beteget, akarja-e az adott kezelést/gyógyszert/vizsgálatot - hiszen ő fog majd fizetni.

Az eredmény, hogy a kórházaknak igenis érdeke a szép környezet, jó orvosok, gazdaságos működés, et cetera fenntartása. Lényeges, hogy visszamenjen a beteg. A betegek pedig nem szükségeszerűen fizetnek többet - inkább arról van szó, hogy a pénz oda kerül, ahová kell. Nyilván ez sem tökéletes persze, például itt is létezik hálapánz - méghozzá mint hallottam elég horribilis - nagy műtétek vagy szülés előtt, de még mindig kellemesebbnek tűnik mint az otthoni pusztuló kórházak és alulfizetett mogorva orvosok. (Tényleg csak csodálni lehet, aki a körülmények ellenére is mosolyogva tudja végezni a munkáját.)

Utolsóként pedig a Stephen Colbert - híd ügy. Nem tudom a magyar médiában mennyire kapott publicitást az M0-ás Északi Híd elnevezése körüli netes szavazás. Egy darabig csak a Chuck Norris - híd erős helye borzolta a kedélyeket, aztán jött [Stephen Colbert](http://www.youtube.com/watch?v=muZPBPh_zdc). Azaz inkább jött, látott és [győzött](http://www.youtube.com/watch?v=V6AgkVi6jek). ([Első forduló eredményei.](http://www.m0hid.gov.hu/elsofordulo)) A GKM aztán végre a fejéhez kapott, és kitalálták a regisztrációs [második fordulót](http://www.m0hid.gov.hu/szavazas). Az egészből az a tanulság, hogy aki nem ismeri az internetes közösséget, jobb ha nem dob fel szavazásra ilyesmit, főleg mindenféle csalásvédelem nélkül...

Szomorúbbak a hozzászólások a linkelt videók alatt. Tipikusan túlönérzetes, humortalan beszólásai olyanoknak, akik láthatóan semmit nem értenek Stephen Colbert szarkazmusából. Igen, Európában szállóige az amerikai kulturálatlanság, de ez itt most nem az. Inkább egy jót kéne kacagni az egészen. (A szavazás úgyis csak ajánlás, _nem_ VÉRRE megy.)

Utolsó utániként: kritikát kaptam a _haiku_ -vel kapcsolatban miszerint a 聞こえなくする az nem azt jelenti, amit én gondoltam (süketít), valamint hogy az ん is egy mora, miáltal rossz a szótagszám. Naja, így jár a kontár.
