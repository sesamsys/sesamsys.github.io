---
layout: post
status: publish
published: true
title: Grease
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 3598
wordpress_url: http://sesam.hu/?p=3598
date: '2013-01-29 01:06:37 +0100'
date_gmt: '2013-01-29 00:06:37 +0100'
tags:
- happiness
- biking
- KTM
- Human Interest
- Sport
comments: []
---
<p>Nem emlékszem pontosan, mikor vettem a biciklit. <a href="http://sesam.hu/2012/05/10/kedvenc-mindenem-a-biciklim">Itt először tavaly május 10-én szerepelt.</a></p>
<p>Most már nem ilyen szép, mint a képen, főleg ebben a téli latyakban. Illetve most megnéztem a statisztika kedvéért, az Endomondo szerint <strong>összesen 3877 km került a gépbe</strong> kevesebb, mint egy év alatt. Ami simán 4000 feletti, hiszen nem ment mindig a GPS.</p>
<p>Most másodjára is eltört egy hátsó küllő, illetve egy fékezésnél hirtelen kiszakadt a hátsó fék bowdenje, nem kis meglepetést okozva. Ideje volt a nagygenerálnak, aminek során természetesen újabb problémákra derült fény...</p>
<p>A sárvédőt tartó pálca az fogyóeszköz, az a legkevesebb. A küllők pedig azért törtek, mert úgy, ahogy van, lelazultak a kerekek, kézzel össze lehetett nyomni a küllőket. Nagy megkönnyebbülésemre a Shimano 600-as szett kormánycsapágynak nem volt baja, amit ugyanilyenre nem lehetett volna cserélni, pedig eszméletlen szép. Első és hátsó tengelyből új kellett viszont, amit a magyar útviszonyok ismeretében végülis nem csodálok.</p>
<p>A bikaszarv formájú kormányon lévő országúti fékek bár olcsó megoldást jelentettek, de a nagy ívben vezetett bowdenek miatt nem bizonyultak túl hatékony konstrukciónak. A megfordított és lefűrészelt koskormány vége pedig eldeformálódott, így az új fékek sem mentek bele. Ebből a formájú kormányból nagy választák nincs, de majd lesz valami, ez holnap derül ki. Illetve akkor már a szétrongyolódott bandázs helyett is kelleni fog egy új.</p>
<p>Szerettem a sárga bowdenházak ívét a kormányon, de kíváncsi leszek, milyen lesz a gyakorlatilag felújított gép. Mert tényleg az van, hogy erre abszolút nem sajnálok költeni, hiszen ugyan boldogságot nem lehet venni, viszont biciklit igen, és az elég jó közelítés.</p>
