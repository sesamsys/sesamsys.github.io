---
layout: post
title: Pannon update
author:
  display_name: sesam
  login: sesam
  email: petersz@me.com
  url: http://sesam.hu
date: '2009-10-27 18:01:29 +0100'
date_gmt: '2009-10-27 17:01:29 +0100'
tags:
- Hungary
- internet
- iphone
- life
- Pannon
- QQ
comments:
- id: 2091
  author: Depner
  date: '2009-10-27 19:49:16 +0100'
  date_gmt: '2009-10-27 18:49:16 +0100'
  content: Érdekes. Annak pontosan 1 órásnak kellene lennie. A T kivételével a mobilszolgáltatók
    bontják mind a hang- mind az adat-alapú kapcsolatot egy óra után. Adatnál nincs
    jelentőssége, mert ugye a reconnect a színfalak mögött megy végbe. Nem értem,
    hogy 1 óra 14 percek hogy jöhettek ki...
- id: 2092
  author: SeSam
  date: '2009-10-27 20:10:49 +0100'
  date_gmt: '2009-10-27 19:10:49 +0100'
  content: Esetleg ha épp aktívan forgalmaz, akkor nem kapcsol le? Én sem tudom.
- id: 2093
  author: Szak1
  date: '2009-10-28 00:52:57 +0100'
  date_gmt: '2009-10-27 23:52:57 +0100'
  content: |-
    A "nalad kevesbe csoro" balekok vesznek egy nagy levegot es fizetnek, a Pannon meg epp ezert operal megkerdojelezheto korrektseggel.

    Gondolj bele, fogyasztoi panasz eseten kikuldenek valami fecnit, 10% balhez/perel, a 90% pedig bosszankodik es fizet. Vegeredmenyben jobban jarnak, mint ha erdemben kivizsgalnanak minden panaszt. Biztositoknal a jelenseg meg ismertebb: a karigenyek felet valami nem letezo jogi fogalom eseten elutasitjak, es ha csak havi 300 embert sikerul elhajtaniuk igy, mar megerte nekik.

    Nagyon kerlek, hogy tedd, amit tenned kell, fordul az NHI-hez, es koveteld,  ami jar.
- id: 2094
  author: Depner
  date: '2009-10-28 05:38:32 +0100'
  date_gmt: '2009-10-28 04:38:32 +0100'
  content: 'Annak akkor is be kell bontania, ha van forgalom... Végül is mindegy is.
    Más: Érdemes átfutni a következő joganyagokat: 2003. évi. C. tv.-t (az elektronikus
    hírközlésről), és a Ptk.-t, hogy csak úgy első blikkre is tudj mire hivatkozni.'
---

Ma megérkezett a részletezett híváslista a Pannontól. Tényleg egy hétig tartott, egy nappal sem kevesebbig.

Jól látszik, hogyan zuhantam ordas mínuszba: vagy az iPhone vagy a Pannon rendszerének a sajátossága, hogy körülbelül egy óra hosszú szakaszokra tagolódik az amúgy többé-kevésbé folyamatos kapcsolat. (Ezt a figyelmébe ajánlom minden iPhone tulajnak, aki hasonló csomag megvásárlásán töri a fejét.)

Így hiába kaptam értesítő SMS-t 10:40-kor, a 10:16:04 és 11:16:04 közötti kapcsolat forgalma még az alapcsomag gátlástalan rablásnak is tekinthető 13Ft/10kByte ára szerint lett számlázva. Látható, hogy a következő egy óra kilenc perces session már aktív Plusz csomag mellett 0 Ft lett.

![hivaslista](http://img.skitch.com/20091027-khg5mayjxaricac4qrj17d438t.jpg)

Valamint az is kitűnik, hogy hiába gyanúsítgatott a Pannon, hogy biztosan a csomag előtt használtam el az ominózus összeget: bár a telefon szinte folyamatosan lógott a neten, pár egységnyi adatforgalom történt csak. Ez körülbelül az email rendszeres ellenőrzésének felel meg.

Egyetlen módja a panasztételnek az emailes ügyfélszolgálat, amelynél az átfutási idő 30 nap. Írtam nekik, most várom, mi lesz. Persze telefonálni nem tudok, és az amúgy kifizetett internetcsomag sem működik negatívban álló kártyával.

Ha ennek ellenére rám akarják verni ezt az összeget (hiszen az adathívás 10:16-kor kezdődött, csomag meg csak 10:40-től volt) akkor jön a Nemzeti Fogyasztóvédelmi Hatóság meg a Nemzeti Hírközlési Hatóság.

Megjegyzem, ezt a csodaszép nyers Excel táblára emlékeztető papírt küldték nekem egy héten át, amiben még csak idő szerint sincsenek rendezve a sorok. Ez ám a távközlési cég...

Igazából persze ez a sajnálatos: egy kevésbé csóró ember venne egy nagy levegőt, kifizetné, aztán élné tovább az életét...
