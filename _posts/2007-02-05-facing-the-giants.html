---
layout: post
status: publish
published: true
title: Facing The Giants
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 668
wordpress_url: http://sesam.hu/2007/02/05/facing-the-giants/
date: '2007-02-05 04:31:17 +0100'
date_gmt: '2007-02-04 19:31:17 +0100'
tags:
- Movies &amp; TV
comments: []
---
<p>Újabb film-review. Előrebocsátom, jobban tettem volna ha abban a másfél órában mondjuk zabot hegyezek...</p>
<p align="center"><a href="http://www.imdb.com/title/tt0805526/"><img id="image667" src="http://sesam.hu/wp-content/uploads/2007/02/shot0002.jpg" alt="Facing The Giants - Prayer" /></a></p>
<p>Akik ne adj' Isten meg akarják nézni előzetes ráhatás nélkül azok ne kattintsanak, többieknek <em>dózo</em>:<br />
<!--more--><br />
Tehát <a href="http://www.imdb.com/title/tt0805526/">Facing The Giants</a>. Egyszer megnézhető sportfilmnek ígérkezett. Ugyan nem vagyok nagy barátja az amerikai futballnak, de üsse kavics, ettől még lehet(ett volna) jó. (Számomra vicces az elnevezés, hiszen a lábuk alig éri a labdát... Innen jön a "<em>Stop calling it soccer!</em>" örökbecsű beszólás a <a href="http://www.imdb.com/title/tt0385002/">Green Street Hooligans</a>-ből.)</p>
<p>A kezdet nem is volt annyira vészes. A főszereplő egy középiskola edzője, akinek valahogy mindig épphogy nem sikerül továbbjuttatnia a csapatát. A szülők érthető módon kezdenek türelmetlenek lenni, a gyerekek pedig lassan elvesztik minden motivációjukat. Ráadásképp a legjobb játékosok végzős korukban - tekintve hogy utolsó lehetőségük a negyedik évben valamit felmutatni - rendre elhagyják a csapatot valamelyik rivális iskoláért. Edző bá magánélete sincs éppen rendben. A ház épphogy nem dől a fejére, a családi autó változatos időpontokban - de mindig a legrosszabbkor - hagyja cserben. Az utolsó csepp a pohárban a diagnózis, mely szerint fiatal feleségével nem lehet gyerekük, mégpedig éppen őmiatta...</p>
<p>Eltekintve a ténytől, hogy már az elején zavart a főszereplő <a href="http://www.imdb.com/name/nm0085917/">James Blackwell</a> feje - hasonlít Tom Hanksre, mínusz színészi képességek - láttam potenciált a láthatóan olcsó moziban. Na de milyen megoldást talált vajon az érthetően kétségbeesett jóember? Istenhez fordul segítségért. Eddig még rendben is lenne, lehet ezt ízlésesen is. Azonban a film innentől átalakul nagyon buta és teljesen hiteltelen vallásos propagandafilmmé, ami engem speciel kikészített.</p>
<p>Edző barátunk teóriája szerint életünk a földön értelmetlen, hacsak nem Istennek ajánljuk azt: ezt helyezi új csapatfilozófiájának középpontjába. És mi történik? Csodával határos módon minden, MINDEN, jóra fordul. Semmi magyarázat, semmi logika, csak <em>isteni közbeavatkozás</em>. A csapat mindent megnyer. Az apjával addig rossz viszonyban lévő fiú hirtelen meglátja a tízparancsolat igazságát, és megfogadja, hogy eztán mindenben követi édesapja utasításait.  A szülők vesznek egy autót az edzőnek addigi tragacsa helyett. Az 50 kilós önbizalomhiányos fiúcska amerikaifutball-sztár lesz. A nőgyógyásznál már reménykedtem, hogy legalább gyerekük nem lesz... de egyszerre előkerült egy újabb lelet, kiderült, hogy elnézték a nevet (!), és violá...</p>
<p>Végignéztem, hogy ne érhesse szó a ház elejét. De szenvedős volt. Tarkítva nulla élethűséggel előadott sírásokkal és gyakori imákkal.</p>
<p>Szívesen megnézetném hívőkkel, hogy ők mit gondolnak. Valószínűleg én nem vagyok túl hiteles ezügyben, de csak a megrögzött fanatikusok láthatják így a vallást. (Bármilyen vallást.) És ha tényleg ilyen...hm...<em>egyszerű</em> Amerikának ez a része... hát remélem nem.</p>
<p>Értékelés: 1/10. Aki szórakozni akar messze kerülje el. Időmilliomosoknak, mazochistáknak és keresztény fanatikusoknak ajánlott.</p>
