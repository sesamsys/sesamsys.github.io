---
layout: post
title: horses, teeth and free music
author:
  display_name: sesam
  login: sesam
  email: petersz@me.com
  url: http://sesam.hu
date: '2008-02-23 14:52:26 +0100'
date_gmt: '2008-02-23 05:52:26 +0100'
tags:
- download
- free
- Hungary
- mp3
- sharing
- z2
- Music
- Tech &amp; Gizmos
comments:
- id: 1064
  author: oPal
  date: '2008-02-23 18:02:38 +0100'
  date_gmt: '2008-02-23 09:02:38 +0100'
  content: |-
    Megnéztem Mátyás Attilla oldalát én is.
    Ez elég erősen referencia, mivel ők stúdióként is dolgoznak (mint egyik kollegám is - csak ők kicsiben), ezért megéri neki a flac közzététele. más kérdés hogy innen átlagban megvolt a 800k+ letöltési sebesség
    (Linux alatt vagyok, és nem láttam az utf-8 féle hibát sem)

    Kíváncsi vagyok a zenéjére is már :)
- id: 1065
  author: SeSam
  date: '2008-02-23 18:36:36 +0100'
  date_gmt: '2008-02-23 09:36:36 +0100'
  content: 'Ezen az oldalon: http://www.merkaba-matyasattila.hu/ nézd a zene menüpontot.
    Ott a hullámos ő. És nem UTF-8 hiba, pont hogy Latin-2 kódolás, és rossz karakterek...'
- id: 1066
  author: oPal
  date: '2008-02-23 20:57:18 +0100'
  date_gmt: '2008-02-23 11:57:18 +0100'
  content: |-
    Akkor kicserélte a fox a karakterkészletet? :) tényleg hibátlan.
    http://sysonline.hu/opal/M_att_zene_ekezetes.png

    De mindjárt megnézem egy win-es gépen is hogy miben mutatja másképp.
    (ez ubuntu 7.10 + fox)
- id: 1067
  author: SeSam
  date: '2008-02-23 21:07:42 +0100'
  date_gmt: '2008-02-23 12:07:42 +0100'
  content: Nem a karakterkészlet. Megvan mi okozza. Neked Latin-2 az alap kódolás
    Foxon. Nekem Latin-1 (Western). Ugyan a lap megjelöli a kódlapot, de maga a frame
    forrásában üres a header, megkapja az én nyugati kódolásomat, és kalapozódnak
    az ő-k. (Nekem most Gentoo + fox)
- id: 1068
  author: SeSam
  date: '2008-02-23 21:13:55 +0100'
  date_gmt: '2008-02-23 12:13:55 +0100'
  content: |-
    És hogy miért kap defaultot? Mert a:

    <code>&lt;META http-equiv="CHARSET" content="text/html; charset=iso-8859-2"&gt;</code>

    hibás. Nincs olyan meta, hogy charset. Lásd <a href="http://www.w3.org/TR/html401/struct/global.html#edef-META" rel="nofollow">a w3c releváns oldalát</a>. Így kéne:

    <code>&lt;META http-equiv="Content-Type" content="text/html; charset=iso-8859-2"&gt;</code>
- id: 1069
  author: Ardin
  date: '2008-02-24 00:58:11 +0100'
  date_gmt: '2008-02-23 15:58:11 +0100'
  content: '"Szuvenyír nyihaha nyet KUKUCSKA protku" - klasszikust csak pontosan :)
    Amúgy jó összeállítás. Nem készülsz titokban újságírónak? Olvasni ennél rosszabb
    cikkeket is a neten ;-)'
- id: 1070
  author: SeSam
  date: '2008-02-24 08:24:08 +0100'
  date_gmt: '2008-02-23 23:24:08 +0100'
  content: Ezt simán csak elgépeltem, köszi. Még nem rohamozott meg egy online médium
    sem, de én nyitott vagyok az ötletekre. :P
- id: 1071
  author: Youkai
  date: '2008-02-24 18:07:51 +0100'
  date_gmt: '2008-02-24 09:07:51 +0100'
  content: Szerintem a wma a tömegek miatt van meg liszencelés, nem gondolnak a mac
    userekre, a borító, meg minden az egységsugarú usernek nem kell, max, ha mac-van
    nála vagy winampot használ, amúgy mint már mondottam, az mustkezdemény (apple)
    betolhatná ide magyarhonba a nozikáját legalább egy itunes erejéig, amúgy mostanában
    volt a kezemben egy psp hát inkább azt veszek medialejátszónak mint ipodot...
    erre legaláb ithon is van szupport, meg miden... az applenek meg van egy félhivatalos
    arab kereskedője aki csak a profitot lapátólja ki mint valami jó bunkó magyar
    vállalkozó :( grr...
- id: 1072
  author: oPal
  date: '2008-02-24 19:32:41 +0100'
  date_gmt: '2008-02-24 10:32:41 +0100'
  content: |-
    Mintha mostanába repkedtek volna fel hírek miszerint a "?magyarországi apple képviselet vezetőjét?" leváltották?
    1: nem tudtam hogy volt hivatalos :D
    2: most lehet változna valami?
- id: 1073
  author: Youkai
  date: '2008-02-24 19:34:51 +0100'
  date_gmt: '2008-02-24 10:34:51 +0100'
  content: |-
    oPal ha ebben az országban valami jó irányba változna az csoda lenne, bár lehet, hogy én vagyok pesszimista
    Az volna a jó, ha az apple nyitna egy official store-t Bp. akkor sokkal jobb lenne.
- id: 1074
  author: SeSam
  date: '2008-02-24 23:17:07 +0100'
  date_gmt: '2008-02-24 14:17:07 +0100'
  content: |-
    Az Apple magyarországi képviseletének a vezetőjét váltották le. Sajnos nálunk az Apple nincs jelen saját céggel (Apple Magyarország nem létezik) csak képviseletként (viszonteladó). Erről <a href="http://sesam.hu/2008/02/11/apple-shop-1/" rel="nofollow">itt írtam</a>, de érdemes olvasgatni a <a href="http://plastik.hu/2008/02/04/apple-magyarorszag-2/" rel="nofollow">Plastik Media releváns bejegyzését</a> is.

    Apple Retail Store (fizikai, nem online bolt) meg tudtommal csak a briteknek és az olaszoknak van.
---

_Szuvenyír nyihaha nyet kukucska protku_ , tartja a mondás. Én mégis úgy döntöttem, megnézem hogyan követik kis hazánk zenekarai a [Radiohead példáját](http://sesam.hu/2007/10/08/free-music). Az alapokat az "[Ingyenes letöltés kontra fizetős korongok](http://nol.hu/cikk/482536)" című NOL cikk szolgáltatta.

Caveat: az alábbi zenekarok nem tükrözik a zenei ízlésem. Jaj, nagyon nem.

Tesztkörnyezet: MacBook Core Duo, OS X Leopard, iTunes és Safari.

Értékelési szempontok (pontszám): A tény, hogy ingyen kitettek valamit a netre (1) normális weboldal (2) épeszű fájlformátumok (2) CD-borító (1) szépen beírt ID3 tagek (2) letöltési sebesség (1) teljesen szubjektív SeSam-bónusz (1), összesen 10 pont.

**1) Anima Sound System**

Már maga [a site](http://www.animasoundsystem.com/new/index.html) is cseles, nálam legalábbis fél percig csak feketeség volt, ohne progress bar, vagy valami. Aztán már majdnem kattintottam a kis X-re, amik láttam, hogy él az, csak lassú, és valszeg képeket tölt előre... Mindenesetre a zenekar weboldala a türelmetlenebbeket előre kiszűri. Automatikusan bejátszik egy kis zenét is, ez egyéni preferencia, hogy bejön-e vagy sem. Viszont nálam nagy pluszpont a MacBook Pros live kép.

Na ezzel ki is merült a pozitívumok (rövid) sora. Az [ingyen albumok linkje](http://zenearuhaz.t-online.hu/Eloado/Anima_Sound_System) az Origo (T-offlány) zeneboltjába vezet. Valami számomra érthetetlen oknál fogva mindenképpen új böngészőablakot is nyit a link. Lapfülekről még nem hallottak... ja, hogy flash. Pff.

ASS rajongók készíthetik a köveket, de nekem fogalmam nincs a csapat tevékenységéről, viszont a két letölthető cucc egy remixalbumnak és egy élő felvételnek tűnik... (Hogy miért nem tudom biztosan arról később.) Tehát kicsit túlzás az, hogy drasztikusan új dolgokat szórnának ingyen, inkább olyasmit, amit amúgy se nagyon venne meg senki pénzért.

Persze regisztráció nélkül nem lehet leszedni semmit. A folyamat nem túl egyszerű: előbb a T-whatevernél kell regisztrálni, aztán a megerősítő levélben egy linkkel aktiválni a felhasználónevet. Furamód a z2 (a T zenebolt neve) azért még külön profilt csináltat az egyszeri felhasználóval, de szerencsére itt már csak okézni kell, a releváns adatokat átveszi a T-s regisztrációból.

Puszta szivatásból egész albumot egyszerre nem lehet ám leszedni, csak számonként. Ráadásul hogy... előbb egy kis nyilacskára kattint az ember, ekkor felpattan egy ablak, mely szerint a kívánt szám immár letölthető. Fenomenális. Kis morfondírozás után megtaláltam a kijelölt számokat a letöltéseim menüpontban. (Tehát egy 13 számos album 13 nyilacska, 13 OK, és 13 letöltési kattintás után már az enyém is... anyátok.)

És a slusszpoén: a számok csak wma-ban elérhetőek. (A QT még [Filp4Mac](http://www.flip4mac.com)-el sem tudja lejátszani a számokat.) A súgó megnyugtat, a zenék azonnal bekerülnek a Windows Media Player "Médiatárába". Nem csodálatos? Ehhez képest a súgó oldalon a számítógép képe egy stilizált iMac, a hordozható lejátszó pedig természetesen iPod. A letöltési sebesség sosem kúszott 30KB/s fölé, ami lássuk be, siralmas. Mármint nyilván Japánból sosem túl gyorsak a magyar oldalak, de egy T-szponzorált online zenebolt igazán felmutathatna valamit külföldre is...

Long story short, ezt a szemét _"szolgáltatást"_ se fogom soha az életben használni...

**Értékelés: 1/10** ; kitettek valamit...

**2) United**

Miután leküzdöttem feltörekvő "Dorina BestOf" Youtube élményeimet csak rákattintottam az enterre a [www.united.hu](http://www.united.hu) után. Az [első főoldalon](http://www.zenepont.hu/united2008/index.htm) már elsírtam magam, amikor megláttam a hullámos Ő-t a zenekari tagokat felsoroló csodaflashen. Nem tudom, kinek a rokona tett ezért zsebre pénzt, de nagyon Pistike Creative Studios először lát FrontPaget szaga van. Azért zenél is.

Mivel nem akartam United-spamet a postaládámban, taktikusan nem írtam be emailcímet, de így is átenged a [második főoldalra](http://www.zenepont.hu/united2008/index2.htm), ahol az album már le is tölthető, bár csak számonként, de legalább mp3-ban.

A zenekar nyilatkozata: (sic kalapos ű, hullámos ő)

> Mi, a United zenekar (Pély Barna -ének, gitár, Romhányi Áron - zongora, Mits Gergõ - basszusgitár, Vadász Péter - dob) azt szeretnénk, hogy minél többen, jó minõségben élvezhessétek a zenénket - elsõsorban ezért kezdtünk el zenélni. A mostani helyzetben kevesen engedhetik meg maguknak, hogy egy 3- 4ezer Forintos CD-t megvásároljanak. A zenekar ezért ugy döntött, hogy ezt a lemezt mindenki számára elérhetõvé teszi, jó minõségben. Az anyag angol és magyar nyelvû dalokkal kibõvítve fizikai formában is meg fog jelenni 2008 folyamán. Jó szórakozást!

A tesztképpen letöltött szám jó minőségű mp3, és korrekt ID3 tagekkel érkezett, bár albumcímnek csupán "2008" van beírva. Persze ki tudja, lehet hogy tényleg ez lesz a cím. Plusz jó pont a szintén letölthető nagy felbontású CD-borító megléte. Negatívum viszont, hogy szintén képtelen a United weboldala 30KB/s-nél nagyobb sebességgel küldeni a számokat.

**Értékelés: 5/10** ; normális formátum, ID3 és CD-borító

**3) Mátyás Attila**

Életemben nem hallottam ezt a nevet. A [weboldala](http://www.merkaba-matyasattila.hu) szintén kalapos ű - hullámos ő betegségben szenved. Komolyan, mi olyan kurva nehéz abban az UTF-8-ban, hm? A [másik (!?) oldal](http://www.reverb.hu/matyasattila/index2.html), ahonnan valóban le is szedhetők a számok viszont már kijavította ezt az alapvető hibát.

És gyerekek: flac! Persze van mp3 és wav is, na de _lossless flac_ , követendő példa. Szintén egyetlen a háromból, aki vette a fáradságot, és egyben is letölthető az album, betömörítve. Valamint kipipálható a borító is, és az ID3 tagek közül még a zeneszerző mező is ki van töltve. Egyetlen probléma, hogy egy lusta lajhár sebességével csepeg csak az információ az oldalról, 20KB/s-nek már örültem.

**Értékelés: 8/10** ; egy pont a weboldalért, normális formátum, ID3, CD-borító és SeSam bónusz a flac-ért
