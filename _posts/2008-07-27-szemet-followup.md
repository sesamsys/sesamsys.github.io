---
layout: post
title: szemét followup
author:
  display_name: sesam
  login: sesam
  email: petersz@me.com
  url: http://sesam.hu
date: '2008-07-27 13:36:04 +0200'
date_gmt: '2008-07-27 04:36:04 +0200'
tags:
- garbage
- life
- Japan
- Human Interest
comments:
- id: 1492
  author: Vale
  date: '2008-07-30 00:27:25 +0200'
  date_gmt: '2008-07-29 15:27:25 +0200'
  content: itt az egész városban csak  a nagyobb lakótelepeken (3-4 hely) meg még
    plusz két-három forgalmasabb helyen van kirakva szelektív kuka. egy-kettő per
    hely. nem is rossz, látva a helyzetet máshol, de azért 40 ezer emberre 15 ilyen
    kuka talán kevés.
---

_I have seeneth the wickedness of my ways_ , és ma elvittem a PET palackjaim és az alumínium dobozaim a bolti kukákhoz. (Értsd: bármit csinálok csak tanulni ne kelljen.)

Az [ominózus üveges eset](http://sesam.hu/2008/06/16/szemet-dolgok) óta a házmesterünk vérszemet kapott, és legutóbb a műanyag flakonokat pakolta vissza a postaládák elé, mondván azt sem ide kéne dobálni. Ez amúgy a problémamegoldás folyamata nála: a nem tetsző dolgokat visszahordja a bejárathoz, ahol aztán az egész ház egy hétig hasraesik benne jövet-menet, míg végül valaki meg nem unja, és elviszi. Amikor beköltöztem hónapokig kerülgettünk egy csomó egyetemi tankönyvet, amiket valamelyik végzett diák próbált meg naivan a kukásokkal elszállíttatni.

Na most én visszadobtam (száraz, penészes) kenyérrel, és rendeltetésszerűen kidobtam a pillepalackokat. Az üvegeimmel továbbra sem tudok mit kezdeni, mert a boltnál nincs üveges kuka, és csak kéthetente viszik valahonnan a vasút melletti clean stationről. Valamint nem értem, hogy a fenenagy szelektivitás közepette, hogyhogy nem veszik külön a papírt? Még a [bento boxok](http://en.wikipedia.org/wiki/Bento) tálcáinak is van külön kuka, de a papír az megy az éghetőbe. Illetve Zsuzsi és Magdi Master's kurzusának az épületében gyűjtögettek papírt, de oda felcipelni azért nem kicsi fanatizmus.

Persze [a panel- és társasházi élet otthon sem csupa móka és kacagás](http://isolde.hu/archives/2008/07/16/Rogvalosag_gyongyhalaszat_armageddon).
