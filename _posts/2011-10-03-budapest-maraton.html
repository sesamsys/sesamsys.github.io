---
layout: post
status: publish
published: true
title: Budapest Maraton
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 3054
wordpress_url: http://sesam.hu/?p=3054
date: '2011-10-03 22:49:35 +0200'
date_gmt: '2011-10-03 20:49:35 +0200'
tags:
- Budapest
- madness
- marathon
- Nike+
- running
- RunKeeper
comments:
- id: 5025
  author: Lori
  author_email: kiskacsa@gmail.com
  author_url: ''
  date: '2011-10-04 09:52:23 +0200'
  date_gmt: '2011-10-04 07:52:23 +0200'
  content: Szeretnék egyszer egy ilyen menő befutóképet :)
- id: 5026
  author: SeSam
  author_email: petersz@me.com
  author_url: http://sesam.hu
  date: '2011-10-04 12:58:01 +0200'
  date_gmt: '2011-10-04 10:58:01 +0200'
  content: Április 15-én neked is lesz.
- id: 5036
  author: birge
  author_email: kisbirge@gmail.com
  author_url: http://birge.wordpress.com
  date: '2011-10-05 15:21:10 +0200'
  date_gmt: '2011-10-05 13:21:10 +0200'
  content: "Először is gratulálok.\r\nMásodszor pedig a futásnál perverzebb dolgot
    talán el sem tudok képzelni."
---
<p>Már tavaly is akartam maratonozni, volt <a href="http://sesamruns.tumblr.com">a felkészülésről Tumblr blog</a>, meg minden, de nem maradt rá végül pénzem. Idén erről nem lehetett szó, cserébe elmaradt a célzott felkészülés. Keveset persze nem futottam mostanában, és <a href="http://sesam.hu/2011/08/25/dear-diary">egy alkalommal eljutottam a 32. kilométerig</a> is.</p>
<p>Ezúttal azért akartam követni az iramfutókat, hogy lassítsanak: nem akartam, hogy a tömeg eufóriája elvigyen ötperces kilométerekre az elején, aztán kifulladjak a táv negyedénél. A négy órás szintidőre célzottak 5'30" körül mentek, velük futottam az elején. Gondoltam majd később lemaradok.</p>
<p>Nem egészen így alakult: valahol a rakparton megelőztem őket. Viszont éreztem magamban annyi erőt, hogy nem aggódtam emiatt.</p>
<p>Az egy kicsit demoralizáló volt viszont, hogy a 8-10 kilométer közötti szakasz ugyanott vezetett, ahol jóval később a 35-37 közötti távot kellett teljesíteni, és az ezt jelző táblák már ki voltak pakolva. Az pedig inkább érdekességszámba ment, hogy a pesti oldalról látszott a mezőny valóban versenyt futó eleje, ahogy éppen a budai rakparton gyűrik az aszfaltot.</p>
<p>Útközben találkoztunk számtalan turistabusszal, városnéző hajóval és a vízben úszó kétéltű busszal is. (Kicsit szerintem mindenki meg is utálta a rakpartokat a végére.)</p>
<p>A félmaratonnál olyan 1:54' körül járt az óra, ami szerencsére se nem túl gyors, se nem túl lassú, magamhoz képest. Nem fárasztottam le teljesen magam, de nem is mentem át csigába.</p>
<p>Azért olyan 27 körül, amikor látszólag a végtelenbe futottunk, a változatosság kedvéért a rakparton, eléggé sokkoló volt belegondolni, hogy azért még van hátra, nem is kevés.</p>
<p>A 32-es táblánál jött a felismerés, hogy én ennél többet még sosem futottam, innentől lent vagyok a térképről, ismertlen a terület.</p>
<p>Többen mesélték azt a bölcsességet, hogy a maraton fele a 35. kilométernél van igazából. Ez járt a fejemben arrafelé. Igazából viszont itt már előnynek éreztem, hogy ezen az útvonalon már futottam két órával korábban, így tudtam nagyjából, mi következik.</p>
<p>A minden budapesti versenyen kötelező Nyugati téri felüljáró emelkedője kevésbé érződött kegyetlennek, mint attól előre féltem. A 39-et jelző tábla pont az alján állt, de ekkor már annyira kevés volt hátra, és még mindig négy órán belül voltam. Ekkor már nyugisabban belesétáltam a frissítőpontokba is pár lépést.</p>
<p>A negyvenes és negyvenegyes útjelzőket nem is láttam már, csak a <a href="http://runkeeper.com/user/sesamsys/activity/54603777">RunKeeper</a> szólt a fülemre. Aztán négyszáz méterre a céltól találkoztam a szurkolótáborommal, ennek örömére berohantam 3:58'09" hivatalos idővel, valahogy így:</p>
<p><a href="http://sesam.hu/wp-content/uploads/2011/10/ppic_26_SPAR_Budapest_Maraton_befutok_balrol_2031.jpg"><img class="alignnone size-full wp-image-3056" title="ppic_26_SPAR_Budapest_Maraton_befutok_balrol_2031" src="http://sesam.hu/wp-content/uploads/2011/10/ppic_26_SPAR_Budapest_Maraton_befutok_balrol_2031.jpg" alt="" width="356" height="534" /></a></p>
<p>Olyan meg még sosem volt, hogy utána házi készítésű <a href="http://twitpic.com/6u0j1c">süteménnyel</a>, szendviccsel és rétessel várjanak. Egészen csodálatos érzés, eztán mindig így akarok majd beérkezni.</p>
