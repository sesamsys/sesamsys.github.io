---
layout: post
title: hfő
author:
  display_name: sesam
  login: sesam
  email: petersz@me.com
  url: http://sesam.hu
date: '2005-04-04 13:30:06 +0200'
date_gmt: '2005-04-04 04:30:06 +0200'
tags:
- Human Interest
comments: []
---

Részt vettem a kollégium orientációján. Ritka izgalmas, _Gaidai_ -os időket idéző esemény volt. Még beköltözéskor adtak egy adag kitöltendő cuccot - hál' Istennek angolul is megadott kérdésekkel. Én ugye, mint az megszokott volt, a már teljesen kitöltött papírokkal jelentem meg reggel. Nagy meglepetésemre én voltam egyedül iylen kis szorgalmas, mindenki ott és akkor töltögetett. Ez a felkészülésbeli fölény megmaradt, mert rajtam kívül csak három embernek volt postai számlája, amiről a befizetéseket intézzük. Úgyhogy én az átutalási megbízásokat is megírtam, a többi lakónak viszont majd később kell visszatérnie az irodába ezt megtenni. Mondanom sem kell, hogy nem sokan regisztráltatták magukat a _shiyakusho_ -n azaz a városházán sem, ami - mint azt kiderítettem - erreflé _kuyakusho_. Ennek oka, hogy a városok ( _shi_ ) kerületekre ( _ku_ ) vannak osztva, és minden kerületnek van "kerületházája". Én tudtam a hátsó ajtó számzárának kódját is - hja' aki este tizenegy után jár haza... :)

Kiderült pár kényelmi szempontból ideális dolog is, például hogy mire jó az a zöld szatyor, amit az ágyneművel adtak. Minden hónapban háromszor ugyanis egy meghatározott napon az ágyneműt reggel ebbe a szatyorba elhelyezve estére tisztára cserélik. Kifejezetten előnyös, hogy nem nekem kell ágyneműt mosni, ami még hagyján, de utána vasalni, főleg lepedőt.

Az orientáción tizen voltunk jelen. Három mongol, akiket a nyelvük alapján egy másodpercbe került beazonosítani, három maláj, akik mind _rikakei_ , azaz természettudományos szakon vannak, egy arab, aki viszont egy az egyben olyan akcentussal beszél, mint Adil, egykori szomszédom. Valamint egy ausztrál srác, aki házas, ennek ellenére undergraduate. Végül Tika és én Tokióból. Szóval úgy fest, én képviselem Európát, legalábbis az újak között.

Többen szeretnének látni a szobáról fényképeket. Jelentem, ez ügyben gambarok, de előbb rendet kéne rakni, meg ilyesmik...   
( _gambarni_ \- ige, jelentése: küzdeni, erőfeszítést tenni, ragozása sempaionként változó (gambarsz/gambarol), használata a midennapi nyelvben gyakori.)
