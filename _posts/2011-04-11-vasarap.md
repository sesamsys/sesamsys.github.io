---
layout: post
title: Vasárnap
author:
  display_name: sesam
  login: sesam
  email: petersz@me.com
  url: http://sesam.hu
date: '2011-04-11 13:42:10 +0200'
date_gmt: '2011-04-11 11:42:10 +0200'
tags:
- addicted
- ferrari
- God is an Astronaut
- half marathon
- instrumental
- live
- Nike+
- post-rock
- running
- marionette ID
- Formula 1
- Music
comments: []
---

> De a hetedik nap a te Istenednek, az Úrnak nyugalomnapja. Semmiféle munkát ne végezz azon, se te, se fiad, se leányod, se szolgád, se szolgálód, se állatod, se a kapuidon belül tartózkodó jövevény. - _2 Móz. 20:10_

Munka nem volt, csak **aktív pihenés**. Reggel megnéztem gyorsan a maláj nagydíjat (Alonso, sóhaj.) aztán összeszedtem magam, és elmentem az 56-osok terére a **T-Home Vivicittá Félmaratonra**.

Idén először volt félmaratoni táv is (a Vivicittá amúgy 12km), én meg úgy voltam vele, ha már futok, tegyük magasra a lécet. (sic!) A rajtnál pont a két iramfutó mellé keveredtem, akikkel az 1:45'-ös időt lehetett megcélozni. Az iramfutók egyenletes tempót diktálnak, és meghatározott időt futnak meg, hogy lehessen hozzájuk igazodni annak, aki akar. A rajt előtt a versenyélményeikről beszélgettek, és hogy pihenésképp most _lecsoszogják_ ezt a félmaratont.

Gondoltam egy darabig követem a magenta léggömbös párost, aztán majd úgyis lemaradok. Elég durva szél volt, főleg a rakparton. Szerencsére a hosszabbik, dél felé tartó szakaszon pont háttal jött, amikor pedig visszafelé futottunk szembe, épp jó passzban voltam. A Nyugati téri felüljárót nagyon szeretik valamiért az útvonaltervezők, most sem hagyhattuk ki, természetesen szembeszélben. A városligetet még meg kellett kerülni a végén, és akkor már nagyon szenvedtem. Számoltam vissza a kilométereket, és azt hajtogattam, hogy ha már eddig tartottam az iramfutók tempóját, akkor **már nem lehet feladni**.

A Vivicittá _szélmaratont_ végül **1:44'39" hivatalos idővel** zártam, ami messze jobb mint bármelyik eddigi futásom. A tavalyi Nike Budapest Félmaratonon 1:53'23" idővel értem célba. Ez a teljesítmény azt jelenti, hogy 21 kilométeren át tartottam az **5 perc/km** sebességet. [I Can't Hear You Over the Sound of How Awesome I Am](http://www.wowhead.com/achievement=5313)

A frissen kalibrált Nike+ chip nagyon jól vizsgázott, [csak 150 métert csalt a teljes távon](http://nikerunning.nike.com/nikeos/p/nikeplus/en_EMEA/plus/?sitesrc=fbk_ab_plus#//runs/detail/76293891/428235208/all/allRuns). Vicces egyébként, hogy 1661 kalória egy ilyen etap.

Este _lazításképp_ **God is an Astronaut** volt a Dürer kertben:

[![DSC09652](http://farm6.static.flickr.com/5224/5607905038_1c77a6aa1a_z.jpg)](http://www.flickr.com/photos/sesamsys/5607905038 "DSC09652 by sesamsys, on Flickr")

A [Suicide by Star](http://sesam.hu/2011/01/21/suicide-by-star) tényleg ennyire iszonyat jó élőben. ([Itt egy videó a bécsi koncertről.](http://www.youtube.com/watch?v=9sT89igjykU)) Mivel szegény basszgitáros Kinsella alól rendszeresen elment az áram, kompenzációképp három encore számot is játszottak, a végére kaptunk egy [All Is Violent, All Is Brightot](http://www.youtube.com/watch?v=EupCtJlNACE) is. (A magyar közönség megtanulhatná az [encore](http://dictionary.reference.com/browse/encore) kifejezést amúgy...)

Érdemes szólni az előzenekarról, ami a [marionette ID](http://www.facebook.com/marionetteID) volt. Szintén post-rock, de énekkel. Egészen ügyesek voltak.

[![DSC09606](http://farm6.static.flickr.com/5184/5607298777_d460808be9_z.jpg)](http://www.flickr.com/photos/sesamsys/5607298777 "DSC09606 by sesamsys, on Flickr")

[A Facebook oldalukon](http://www.facebook.com/marionetteID) meg lehet hallgatni és ingyen le lehet tölteni eddigi munkásságuk. [A Lángoló Gitárok januárban készített velük interjút.](http://langologitarok.blog.hu/2011/01/18/sotet_hangulat_pozitiv_gondolatok_marionette_id_dalpremier)
