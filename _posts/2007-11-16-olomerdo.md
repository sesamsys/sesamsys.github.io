---
layout: post
title: Ólomerdő
author:
  display_name: sesam
  login: sesam
  email: petersz@me.com
  url: http://sesam.hu
date: '2007-11-16 16:40:02 +0100'
date_gmt: '2007-11-16 07:40:02 +0100'
tags:
- hanna
- index
- robin
- kleinheincz csilla
- Books &amp; Literature
comments: []
---

Mégis van haszna az indexnek: nézegettem a főlapot és véletlen vagy szándékosan kint volt a [könyvesblog interjúja](http://konyves.blog.hu/2007/11/13/elso_randin_kinos_bedobni_iro_vagyok_int) Kleinheincz Csillával. Így azt is megtudtam, hogy a [Város két fül között](http://bookline.hu/control/searchbookbydesc?title=V%C3%A1ros+k%C3%A9t+f%C3%BCl+k%C3%B6z%C3%B6tt+%28%C3%89s+m%C3%A1s+elvar%C3%A1zsolt+t%C3%B6rt%C3%A9netek%29&author=Kleinheincz+Csilla) után - amiből nekem dedikált példányom van *köhh* :mrgreen: - megjelent a második regénye, az [Ólomerdő](http://bookline.hu/control/producthome?id=61921&type=22) is. Nem is mostanában, hanem már [május óta kapható](http://kleinheinczcsilla.deltavision.hu/wordpress/?p=28), de hát így jár az ember ha nem tájékozódik rendesen. (Jobb volt amíg volt Cannibalgame...)

A magyar szokásoktól eltérően - és szerintem igen dicséretes és követendő módon - a Város két fül között [ingyen és bérmentve letölthető a Magyar Elektronikus Könyvtárból](http://mek.oszk.hu/04000/04025). Amúgy urban fantasy, és - szerintem - jó. Úgyhogy érdemes beleolvasni ha valaki szereti az ilyesmit.

Az Ólomerdő fülszövege:

> Minden gyerek hisz a tündérekben, a sárkányokban és a lányok segítségére siető lovagokban. Emesének édesanyja mesélt róluk; megígérte, hogy megmutatja neki a másik világot, márpedig az ígéret köti a tündéreket. És Anya tündér volt.
> 
> Emese nem hitt bennük, amióta Anya eltűnt. De már maga sem tudja, mi is az igazság.
> 
> Végül mégiscsak eljön érte egy lovag, ám korántsem azért, amiért hitte.
> 
> A tündérek ólomerdejében rá kell jönnie: az is eladná, aki a legjobban szereti, a hős lovagoknak pedig nincs szívük.
> 
> És akkor még nem is találkozott a családjával…
> 
> Bár mese lenne.
