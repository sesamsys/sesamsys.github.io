---
layout: post
title: Darkness
author:
  display_name: sesam
  login: sesam
  email: petersz@me.com
  url: http://sesam.hu
date: '2009-06-03 17:23:18 +0200'
date_gmt: '2009-06-03 08:23:18 +0200'
tags:
- App
- Bjango
- Darkness
- iphone
- promotion
- review
- fun
- Tech &amp; Gizmos
comments:
- id: 1921
  author: Yuki
  date: '2009-06-03 18:30:13 +0200'
  date_gmt: '2009-06-03 09:30:13 +0200'
  content: |-
    "Ha ön tanuló, a Darknesst puskaként használhatja a földrajz dolgozatnál."
    Hát köszi... xD
    ...és akkor még nem is olvastam tovább. 8D
    De amúgy nagyon érdekes kis cucc. Az égitestek elhelyezkedésénél csillant fel igazából tőle a szemem (Mert ugye világóra mindenfelé kapható már, de mini hajós-csillagász kütyü apró ketyerére nem). :3
- id: 1922
  author: Youkai
  date: '2009-06-03 20:09:53 +0200'
  date_gmt: '2009-06-03 11:09:53 +0200'
  content: |-
    Ez szerintem kimaradt...
    " Ha ön félszellem, a Darkness segítségével tudhatja, hogy mikor kell eltűnnie ellenségei szeme elől, ha megakarja élni a reggelt... " Inuyasha ajánlásával  XD
    Az ilyen baromságok miatt érzem úgy hogy kénytelen leszek venni egy szifont...
---

Nyertem egy iPhone programot! A [Bjango](http://bjango.com) (ex-iSlayer) twitteren zajló promóciós játékában hét társammal együtt kaptam beváltható bónuszkódot a [Darkness](http://bjango.com/apps/darkness) nevű cucchoz.

![Darkness](http://img.skitch.com/20090603-n7bfijd61nwq7re43frdg7a4hm.png)

A Darkness mindössze egy világóra alkalmazásnak tűnik első látásra, azonban svájcibicskaszerűen elrejtve hihetetlen mennyiségű információt tartalmaz. A beépített GPS segítségével meghatározza a telefon helyzetét, és megmondja, hogy az adott ponton mikor kel és nyugszik a Nap és a Hold, milyen magasságban vannak ezek az égitestek, és az Északi Sarkhoz mérten hány fokos szögben keresendőek (azimut).

![Darkness-detailed](http://img.skitch.com/20090603-g2cap2rmhbiqfkjt7qffqrapfy.png)

A Hold esetében plusz adatokkal is szolgál, például, hogy a holdfázisok mely szakaszában tartunk épp, mennyire fényes a Hold és milyen távolságra van a Földtől. Ehhez kapcsolódik, hogy a mostani holdfázist "Waxing Gibbous" névvel illetik angolul, és első látásra bevallom lila gőzöm nem volt arról, mi is akar ez lenni, mígnem [a Wikipedia kiokosított](http://en.wikipedia.org/wiki/Phases_of_the_moon). Ehhez képest magyarul csak simán negyedeknek hívják a fázisokat.

A főoldalon hozzáadhatunk tetszőleges számú várost, amelyeknek az összes releváns Nap-Hold információját a mi pozíciónkéhoz hasonlóan kilistázza. Így például a világ bármely pontján lakó ismerősünkről megtudhatjuk, lement-e már nála a Nap.

A program weboldalán amúgy [egy frenetikus lap a lehetséges felhasználásokkal foglalkozik](http://bjango.com/help/darkness/gettingstarted):

> **Ha ön fényképész,** a Darkness segítségével meghatározhatja egy adott időpillanatban (a múltban vagy a jövőben is) az égbolt mely pontján lesz a Nap vagy a Hold. A Darkness azt is megmondja, mikor éri el a nap a legmagasabb pontját az égen, amikor a legrövidebbek az árnyékok.
> 
> **Ha ön cégvezető,** a Darkness használatával megtervezheti a találkozóit a világ bármely pontján.
> 
> **Ha ön tanuló,** a Darknesst puskaként használhatja a földrajz dolgozatnál.
> 
> **Ha ön boszorkány, mágus, vérfarkas vagy egyéb éjszakai lény,** a Darknessel megtudhatja, mikor lesz a legközelebbi telihold.
> 
> **Ha holdbéli utazásra készül,** a Darkness révén kiszámolhatja, mikor van a legközelebb a Hold a Földhöz, ily módon üzemanyagot takarítva meg. (A benzinárak _csillagászatiak_ manapság.)

Hasonló finom humor jellemző a program grafikájára is: aranyos, rajzfilmszerű. Nagyon szép és profi összhatása van a kis alkalmazásnak.

Az ingyenes kódhoz pedig egy rendszeres twitter-kampány révén jutottam. A készítő cég [@bjango](http://twitter.com/bjango) néven csiripel, ezt kell követni a részvételhez. Időnként egy órás intervallumok alatt lehet nekik címezve bónusz kódot kérni, amit a nyertesek közvetlen üzenetben kapnak meg, és az amerikai iTunes boltban válthatnak be. Sajnos az Apple csak az amerikai oldalról engedi az ilyen [promóciós kódok](http://bjango.com/help/promocodes) beváltását, viszont ez megkerülhető ([mindössze egy ingyenes alkalmazást kell "megvenni" a regisztrációhoz](http://sesam.hu/2009/03/05/lastfm-iphone-app)), úgyhogy bárhonnan lehet játszani.

A Bjango [többi hat programjával egyetemben](http://bjango.com/apps) amúgy a Darkness is megvásárolható a magyar iTunes boltból. Egyik alkalmazás sem drága, két Euró alatt van mindegyik.
