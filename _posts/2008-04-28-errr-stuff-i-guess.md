---
layout: post
title: errr, stuff I guess
author:
  display_name: sesam
  login: sesam
  email: petersz@me.com
  url: http://sesam.hu
date: '2008-04-28 18:44:17 +0200'
date_gmt: '2008-04-28 09:44:17 +0200'
tags:
- emo
- QQ
- Human Interest
comments:
- id: 1202
  author: Vale
  date: '2008-04-29 23:16:31 +0200'
  date_gmt: '2008-04-29 14:16:31 +0200'
  content: ez nem tehetség kérdése. elhatározod, hogy így lesz mostantól, és akkor
    úgy lesz. ha meg nem jön be, hagyod a bánatba. egy "tehetséget" nem tudnál lerázni...
- id: 1203
  author: mzs/x
  date: '2008-04-30 11:51:23 +0200'
  date_gmt: '2008-04-30 02:51:23 +0200'
  content: |-
    Lucifer:

     Siránkozol? csupán a gyávaság
    Fogadja el harc nélkül a csapást,
    Mit elkerülni még hatalma van.
    De a végzetnek örökös betûit
    Nyugodtan nézi, és nem zúgolódik
    Miattuk az erõs, azt nézve csak,
    Hogy állhatand meg még alattuk is.
---

Vannak emberek, akik aktívak. Mindig csinálnak valamit, küzdenek, próbálkoznak. Nekem ez mostanában nem megy...

Valószínűleg ezért is unalmas ennyire a Journal. Azon kívül, hogy néha beszédelgek órákra, ahol vagy megszivatnak vagy nem, más nemigen történik.

Nagyon vicces, hogy régen érdekeltek dolgok, sőt. Általános iskolás koromban állandóan versenyeztem, mindenféléből. Még hittem olyasmikben, hogy érdemes jól tanulni, meg hogy lehet belőlem valaki nem átlagos. Mostanában viszont leginkább semmi sem foglalkoztat.

Persze szeretem a filmeket, TV sorozatokat, zenét, de ez ugye szórakozás. Elvacakolok számítógépekkel, internettel, de ezekől is pont annyit tudok csak, hogy belássam, egyáltalán nem értek hozzájuk rendesen. Állítólagos jövőbeni "szakmámat" - vagy minek nevezzem - meg inkább ne is feszegessük. Egy japán egyetem elvégzésével talán egy otthoni elsőéves szintjét megüti talán az ember, de nem biztos. Ezen felül én magam semmi produktívat nem csinálok. Már mióta nem tettem le az asztalra semmit.

Sportolhatnék például, de az ugye itt Japánban 部活-t ( _bukatsu_ ) jelent, abból meg, köszönöm, nem kérek. Különben is huszonvalahány évesen már értelmetlen belekezdeni bármibe is komolyabban. Bohóckodok futással maximum. Hobbim sem nagyon van. Hacsak nem számítjuk az eszement időpocséklást, amit MMORPG-knek neveznek.

Ennek az egésznek majd az lesz a fénypontja, amikor 1-2 kredittel híján leszek a diplomakövetelményeknek, és saját költségen maradhatok még itt egy félévet. Ha kibírom.

Irigylem azokat az embereket, akik tehetségesek valamiben. Ők tudják, hogy mit érdemes kezdeni az életükkel, nincs ez a szenvedés.

_I'll see you on the dark side of the moon._
