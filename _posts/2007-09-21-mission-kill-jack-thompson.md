---
layout: post
title: 'Mission: kill Jack Thompson'
author:
  display_name: sesam
  login: sesam
  email: petersz@me.com
  url: http://sesam.hu
date: '2007-09-21 00:02:06 +0200'
date_gmt: '2007-09-20 15:02:06 +0200'
tags:
- fun
- Law
comments: []
---

Nem kevéssé vicces sztorira bukkantam a [PrawfsBlawgon](http://prawfsblawg.blogs.com/prawfsblawg/2007/09/can-i-sue-you-f.html): [Jack Thompson](http://en.wikipedia.org/wiki/Jack_Thompson_\(attorney\)), a videójáték- és rapzene-ellenességéről hírhedt keresztény-konzervatív republikánus ügyvéd és aktivista perrel fenyegette meg a GTA negyedik részét készítő stúdiót, mivel úgy véli szerepel a személye a játékban. Méghozzá célpontként, a játék főszereplőjének első küldetése ugyanis egy ügyvéd hidegre tétele, aki állítólag a következőket mondja: "A cég támogatja az alkotmánymódosítás második cikkelyét. (fegyverviselés joga - SeSam) »A fegyverek nem ölnek embereket. A videójátékok ölnek.«" Jack ebből magára ismert, bár saját bevallása szerint az idézetet hamisan azonosítják vele. A [GamePolitics](http://gamepolitics.com/2007/09/18/jack-thompson-says-gta-4-mission-target-is-him-threatens-to-block-release/?jack) blogon olvasható a [levél](http://www.gamepolitics.com/images/legal/JT-GTA4-ltr.pdf), amit a készítőknek küldött.

Szerintem rettentő vicces és nagyon stílusos húzás a Take Two-tól, ha igaz. :mrgreen:

U.I.: Google-keresés alapján már az összes nagyobb magyar játékokkal foglalkozó portál megírta már, de sebaj. A GameStar oldala viszont egyre borzasztóbb... cikk szövegét megtörő ormótlan nagy csillivilli flash hirdetések és a világ legidegesítőbb reklámmódszere: az aláhúzott szavakra buborékban reklámokat megjelenítő technológia...
