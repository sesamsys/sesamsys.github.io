---
layout: post
title: Hinamatsuri
author:
  display_name: sesam
  login: sesam
  email: petersz@me.com
  url: http://sesam.hu
date: '2011-03-03 14:04:08 +0100'
date_gmt: '2011-03-03 13:04:08 +0100'
tags:
- Holiday
- sake
- Hinamatsuri
- tradition
- matsuri
- Japan
comments: []
---

Magdinak eszébe jutott, hogy amúgy **Hinamatsuri** (雛祭り) van ma, március 3-án.

[![](http://sesam.hu/wp-content/uploads/2011/03/hinamatsuri-doll.jpg)](http://www.flickr.com/photos/mawari/5487866811)

(Photo: [Hideya Hamano](http://www.flickr.com/photos/mawari))

A [Hinamatsuri](http://en.wikipedia.org/wiki/Hinamatsuri) babafesztivált jelent, és a lányok ünnepe. A családok februártól kezdve egy többlépcsős emelvényre egy Heian-korszakbeli császári párt és kíséretét megszemélyesítő babákat tesznek ki. Az installációt az ünnepnap végén villámgyorsan beveszik, különben a hiedelem szerint vénlány sors vár a gyerekre.

A babák kipakolásának állítólag a _hinanagashi_ (雛流し), azaz babaúsztatás nevű szokás az eredete. Úgy hitték a babák képesek a rossz szellemeket magukba zárni, így leúsztatták őket a folyón a tengerbe, hogy megszabaduljanak tőlük.

Persze nem lenne ünnep az ünnep ivászat nélkül: a japánok (főleg a nők) ilyenkor tradicionálisan fehér szakét (a hagyományos átlátszó), _shirozaket_ (白酒) isznak.

A [google.co.jp](http://www.google.co.jp) pedig hinamatsuris doodle-lel készült:

[![](http://www.google.co.jp/logos/2011/girlsday11-hp.jpg)](http://www.google.co.jp)
