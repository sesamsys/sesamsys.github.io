---
layout: post
title: maga sztár?
author:
  display_name: sesam
  login: sesam
  email: petersz@me.com
  url: http://sesam.hu
date: '2006-03-13 23:19:33 +0100'
date_gmt: '2006-03-13 14:19:33 +0100'
tags:
- Movies &amp; TV
comments: []
---

Némi késéssel szoktam nézegetni a Megasztárokat. Egyrészt nagyon kellemes tehetséges magyarokat nézegetni, meg egyáltalán, otthoni arcokat, hangulatokat. Valamint kifejezetten jó műsornak tartom a Megasztárt. Itt álljunk meg egy kicsit, hogy elmagyarázhassam. Nyilvánvalóan egy kereskedelmi TV-adó pénzcsináló műsoráról van szó, az összes pimasz kereskedelmi TV-adós trükkel, amit csak ismerünk (és amit nem). Nyilván rengetegen dolgoznak a színfalak mögött, sokminden scriptelt, előre megrendezett, a szavazás ki tudja, mennyire pontos (mindenki által ismert legalább egy _urban legend_ az SMS-szavazós műsorokról gondolom) és így tovább. De: van, amit nem lehet előre megrendezni, vannak hirtelen kitörő érzelmek, és van tehetség, ami mellett nem lehet elmenni. Showt csinálnak belőle, persze, de ez erről szól, nem? Így-úgy lehet rajta vitatkozni, hogy min van a hangsúly, valós énektudáson-e, vagy sem, nulla alapanyagból a sztárcsinálók sem tudnak dolgozni.

Valószínűleg sokat dob a műsoron nálam az a tény, hogy kivágott reklámblokkokkal nézem. Így pont jó. El tudom képzelni, milyen rétestészta-módban megy ez otthon.

Izgalmas lehet élőben a helyszínen látni...

_The winner takes it all!_ :mrgreen:
