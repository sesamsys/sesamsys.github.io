---
layout: post
title: Dreamfall Chapters
author:
  display_name: sesam
  login: sesam
  email: petersz@me.com
  url: http://sesam.hu
date: '2007-03-05 00:46:17 +0100'
date_gmt: '2007-03-04 15:46:17 +0100'
tags:
- MMOG
comments: []
---

Volt egyszer egy [The Longest Journey](http://www.longestjourney.com). A legjobb kalandjáték amivel valaha is játszottam eddig, gyönyörű mese. És utána egy [Dreamfall](http://www.dreamfall.com), amihez eddig nem volt szerencsém, mert nem volt Windowsom. Ami késik nem múlik persze. Nemrégen Ragnar [bejelentette a blogján](http://ragnartornquist.com/?p=291), hogy a saga harmadik része egy egészen különleges formátumban, [online letölthető epizódonként](http://www.funcom.com/wsp/funcom/frontend.cgi?session=v0ogjj5npfodbrc0bijdl3rig9efbm&func=publish.show&func_id=1191&table=CONTENT&item=1004) kerül forgalomba.

Nagyon egyszerű látni a logikát emögött. Manapság az MMOGk és a többjátékos FPSek vezetik az eladási listákat, merthogy ezeket elég nehéz kalózverzióként játszani. MMOGknál a hivatalos szerverre soha nem mehetsz fel feltört játékkal, maximum kalózszervereken garázdálkodhatsz, ami körülbelül olyan, mintha zokniban... És a legtöbb multiplayer FPS kiépített valamilyen kalózellenes figyelőrendszert.

Innentől érthető, miért gondolja a [Funcom](http://www.funcom.com), hogy ilyen módon hozzájuthat az egyébként teljesen jogos jussához, a játék árához. Az vesse rájuk az első követ akinél otthon kevesebb, mint 10:1 az aránya a lopott játéknak az eredetihez. A hazánkban tapasztalt árazási rendszer persze merőben más kérdés, meg hát a morál sem éppen a boltban vett játékoknak kedvez...

Az ötlet amúgy sem teljesen új: a [Valve](http://www.valvesoftware.com) már egy ideje ezt csinálja a [Steam](http://www.steampowered.com/v/index.php)en keresztül.
  *[MMOG]: Massively Multiplayer Online Game
  *[FPS]: First Person Shooter
