---
layout: post
title: Q&apos;n&apos;A
author:
  display_name: sesam
  login: sesam
  email: petersz@me.com
  url: http://sesam.hu
date: '2005-10-19 18:39:21 +0200'
date_gmt: '2005-10-19 09:39:21 +0200'
tags:
- Japan
- Tech &amp; Gizmos
comments: []
---

Kezdek erősen kiakadni a környékre. Azt hittem a Gaidairól elköltözve végre megszabadultam a hétvégi edzések hangzavarától, de úgy látszik, tévedtem. Sőt, még rosszabbul is jártam, hiszen az ablakom alatt közvetlenül helyet kapó gyerekfoci-edzések ezúttal nem korlátozódnak a hétvégére. Én elhiszem, hogy a gyerekeknek mozogni kell, de azt a hangzavart amit levágnak edzés címén nem tudom tolerálni. A koli egyébként kiváló hangszigetelő ablaka meg se kottyan egy tucat három év körüli gyerektoroknak. Plusz ott az edzőjük, akinek legerősebb pedagógiai fegyvere a jó erős hang. Most már lassan simán levezénylek egy iylen fociizét én is...

**"Hát igen, mondjuk aki FAT-ot használ ma egy HDD-n az némi mazochizmusra vall"**  
Hja, az a baj az NTFS-el, hogy igen kevéssé kompatibilis. Jelenleg az egyik a két külső vinyóból NTFS, de Linuxból pl nem ajánlott rá írni meg ilyen apróságok. Mindenesetre mivel nem tudom hova rakni róla az adatokat, marad is NTFS.

**Amúgy öszintén a japán csajok a helyesebbek, vagy a magyarok?**  
Ezt a kérdést speciel nem nagyon szeretem - bár otthon mindenkit nagyon izgat a dolog láthatóan. Alapvetően ízlések és pofonok különböznek. A legjobb az lenne, ha mindenki, akit érdekelnek, kijöhetne, és megnézhetné magának őket közelről, aztán levonná a saját következtetéseit. Szerintem ezt otthonról nem lehet megítélni, ahová csak a magazinok címlaplányai jutnak el. Százhúsz milliós népességből lehet válogatni, de azért az jelenthet valamit, hogy szerintem a mi otthoni tízmilliónk jobb alapsokaság. Egyébiránt nem nyilatkozom, mert nem érzem úgy, hogy lenne alapja, meg elfogult is vagyok többféle okból.
