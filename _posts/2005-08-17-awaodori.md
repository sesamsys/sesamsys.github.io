---
layout: post
title: Awaodori
author:
  display_name: sesam
  login: sesam
  email: petersz@me.com
  url: http://sesam.hu
date: '2005-08-17 14:26:42 +0200'
date_gmt: '2005-08-17 05:26:42 +0200'
tags:
- Japan
comments: []
---

Augusztus 12-től négy napon át Obon-fesztivál van Japánban. Az Obon tradicionális buddhista ünnep. Ilyekor a meghaltak szellemei visszatérnek a házakba. Hogy a szellemeket vezessék az emberek lámpákat akasztanak a házak elé, melyeket az ünnep végeztével leúsztatnak a folyón, hogy hazakalauzolják a lelkeket. Az ünnep ideje alatt ételajándékokat ajánlanak fel az ősöknek a házioltárokon és a templomokban.

Az Obon ideje alatti fesztiválokon táncolják a különleges Obon-táncokat. Ezen ünnepségek legnagyobbika a tokushimai Awaodori fesztivál. Tokushima Shikoku szigetének keleti oldalán található város. Mint azt mesélték nekem, Awa a régió régebbi neve volt, innen kapta a nevét az Awaodori. (Odoru = táncolni)

Vera, egy bolgár sempai, aki most tölti a hetedik évét Japánban szervezett egy egynapos autós utazást az Awaodori fesztiválra. Velünk jött Trajana és Vencislav, két bolgár; Magdi; Christian Argentínából (aki második generációs japán) és David. Az autót Masatoshi, Vera japán barátja vezette.

Felmerülhet a kérdés, hoygan jutottunk át egy szigetre autóval? Nos Honshu-t a főszigetet és az Awaji-szigetet a világ leghosszabb függőhídja, a négy kilométer (!) hosszú [Akashi Kaikyo híd](http://www.kkr.mlit.go.jp/en/topics_akashi.html) köti össze. Awaji-szigetről aztán egy kisebb hídon át lehet eljutni Shikokura. [Ezen a térképen](http://www.kkr.mlit.go.jp/en/images/topics_akashi02.gif) az egész útvonalunk látszik Kobétől Tokushimáig. Megérkezéskor először felszedtük Chie-chant, Vera osztálytársát azután - mivel rengeteg időnk volt a kezdésig - elmentünk strandolni. Valamint fogyasztottunk a helyi speciális _Udon_ -ból. Ez egy tésztával teli levesféle étel, amelyet régiónként máshogy készítenek el. A tokushimai kifejezetten híres.

Maga a fesztivál hihetetlen volt. A táncosok úgynevezett "ren"-ekbe, táncscoportokba tömörülve vonultak fel egy fellampionozott utcán. Nézni őket a kétoldalt felállított tribünökről lehetett. A csoportok vagy amatőr táncosokból álltak, akik az ünnepet megelőző hónapokban munka után gyakoroltak, készítették el a ruháikat, stb, vagy profi csoportokból, akik minden évben rendszeresen fellépnek. Voltak még intézmények vagy cégek által szponzorált ren-ek is. Idén a Microsoft nyomult nagyon... A táncokat midnen csoport a saját zenekarával kísérte. A zenekarokban shamisen (háromhúros japán hangszer), bambuszfurulya és taiko-dob kapott helyet.

Mikor mindenki felvonult rövid oktatás után mindenki lehetőséget kapott, hogy tömegtánc jelleggel végigvonuljon egy utcán. Magdi és az utolsó egyharmadra befutott Attila még díjat is nyertek. Hiába a néptáncos háttér ugye...

[Minderről képek itt.](http://sesam.hu/.gallery/awaodori)
