---
layout: post
status: publish
published: true
title: Tájfun
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 76
wordpress_url: http://www.sesam.hu.php5-19.dfw1-2.websitetestlink.com/?p=76
date: '2004-10-09 13:08:56 +0200'
date_gmt: '2004-10-09 04:08:56 +0200'
tags:
- Japan
comments: []
---
<p>Az idő eddig a hétig kegyes volt hozzánk, szép meleg napos időnek örülhettünk. A hét elejétől azonban folyamatosan esik, fúj a szél, és a levegő tíz fokot hűlt. Mindez egy tájfunnak is köszönehtő, ami még a Japán Forma 1-es futamot is <a href="http://index.hu/sport/forma1/tajfun221008/">fenyegeti</a>.</p>
<p>Közben szép lassan érkeznek a Nobel-díjasok nevei is. A kémiai Nobel-díjat kapottak között <a href="http://nobelprize.org/chemistry/laureates/2004/">Avram Hershko</a> személyében újabb magyar származású Nobel-díjasunk van!</p>
<p>Van azonban egy <a href="http://www.improb.com/ig/ig-pastwinners.html#ig2004">alternatív Nobel-díj</a> is. Az oldal saját bevallása szerint a díjat olyanoknak adják, akik: <i>"Every Ig Nobel Prize winner has done something that first makes people LAUGH, then makes them THINK."</i> Idén japán díjazott is van, méghozzá <a href="http://www.inouej1.com/syuzai.html">Daisuke Inoue</a>, aki a <a href="http://www.time.com/time/asia/asia/magazine/1999/990823/inoue1.html">karaoke feltalálásáért</a> kapta az IgNobel-díjat, amivel egy <a href="http://www.npr.org/templates/story/story.php?storyId=4057291">teljesen új módszert</a> talált ki arra, hogyan tanulhatják meg az emberek egymást respektálni. :)</p>
<p>A kezemmel elmentem orvoshoz, szépen bekötötték. (Úgy, hogy három ujjam egyben van, nem egyszerű gépelni...) Bekenték valamilyen antibiotikumot is tartalmazó kenőccsel, és a lelkemre kötötték, hogy ne fogyasszak alkoholt. Remélem kedden leveszik, mert nem túl kényelmes.</p>
