---
layout: post
title: Shika
author:
  display_name: sesam
  login: sesam
  email: petersz@me.com
  url: http://sesam.hu
date: '2006-08-16 23:40:09 +0200'
date_gmt: '2006-08-16 14:40:09 +0200'
tags:
- Japan
comments: []
---

Sajnos megfeledkeztem a leégés azon kellemetlen mellékhatásáról, hogy egy idő után elkezd viszketni. Nagyon. Úgyhogy az úton Narába (奈良) majd' megőrültem a kíntól... vakargatni nem volt értelme, mert az csak rontott a dolgokon...

Ilyenkor az Obon-ünnep utolsó napján kismillió gyertyával világítják ki Narát. Illetve az egész dolog tizenegy napon át tart, de a csúcspontját 15-én éri el. A közvilágítást erősen korlátozzák, és a patakok mellé, a tavak köré, a mezőkre, az útszélekre, a templomok lépcsőire, mindenhová lámpákat tesznek. A lámpák egy műanyag egyenes falú pohárból és a benne lévő vízen úszó mécsesből állnak.

Az esemény neve [Toukae](http://www.toukae.jp) (燈花会), ahol a _touka_ (燈花) a gyertya meggyújtásakor fellobbanó virágformára utal.

Természetesen találkoztunk őzekkel (鹿), bár nagy részüket elzárták a hömpölygő embertömeg elől. (Ugye 奈良には鹿しかない。)

Szerintem [meglehetősen látványos](http://sesam.hu/.gallery/tokae) a dolog. \o/
