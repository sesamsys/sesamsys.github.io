---
layout: post
title: privacy policy
author:
  display_name: sesam
  login: sesam
  email: petersz@me.com
  url: http://sesam.hu
date: '2006-07-14 15:11:44 +0200'
date_gmt: '2006-07-14 06:11:44 +0200'
tags:
- Japan
- Human Interest
comments: []
---

A tegnapi bejegyzésből kimaradt a Csőtisztítás Ügy. Rendszeresen - körülbelül félévente - a kollégium rendez egy minden szobára kiterjedő lefolyótisztítást. Erre fel is hívták a figyelmünket a liftben kihelyezett papíron, amit én persze nem láttam, mivel nem lifetezek. Nyilván a dolog délelőtt történt, amikor én az egyetemen voltam. (Ugyan írták, hogy legyünk otthon, ami kissé vicces, lévén a kollégiumban mindenki valamilyen formában tanul, és hétköznap délelőtt nagyon kicsi a valószínűsége, hogy épp a szobájában ül.) Szóval az én esetemben szépen betörtek hozám, csövet takarítottak, majd elmentek.

Tavaly volt szerencsém épp otthon lenni, így láttam, hogy folyik a dolog. Lenyomnak egy csövet a lefolyón, és kiszednek ezt-azt a csőből, amit sikerül. Namost a távollétemben a következőt sikerült nekik összehozni: a mosogatómban lévő néhány evőeszközt és poharat valamilyen ismeretlen perverzió folytán beledobták a mosogató melletti olajjal teli serpenyőbe. (Általában nem öntöm ki egy krumplisütés után az olajat, hanem többször felhasználom.) A mosogatóban meg otthagyták a kiszedett izéket...

Engem főleg az zavar, hogy midnenféle karbantartási indokkal rendszeresen bemászkálnak hozzám mindenféle szakik. Ráadásul ezek nem a koli alkalmazottai, hanem alvállalkozók. Biztos van joguk, de rettentő idegesítő.

Más: a koreai rakétaválság nagyon is élő probléma errefelé. Ugye Japán alkotott egy határozattervezetet, mely az ENSZ-alapokmány hetedik fejezetére hivatkozik: _actions with respect to threats to the peace, breaches of the peace, and acts of aggression_. A lényeges elem itt, hogy a hetedik fejezet alapján hozott határozatok jogilag kötelezik az adott országot, és szankciókat vagy akár fegyveres akciókat is legitimizálnak. Na erről nincs egyetértés egyelőre. Az USA természetesen támogatja a javaslatot, viszont Oroszország, Kína és Dél-Korea ellenzik, szankciók nélküli figyelmeztetésre szeretnék mérsékelni a Biztonsági Tanács vélaszlépését. (Észak-Korea népe kb. éhenhal ha nem kap külföldről (Japánból) élelmiszer-segélyeket.)

Ehhez hozzátartozik, hogy létezik egy ún. [Japan-DPRK Pyongyang Declaration](http://www.mofa.go.jp/region/asia-paci/n_korea/pmv0209/pyongyang.html), melyet 2002-ben adott ki _Kim Jong-Il_ és _Koizumi_. A negyedik pontban a következő áll: " _The DPRK side expressed its intention that, pursuant to the spirit of this Declaration, it would further maintain the moratorium on missile launching in and after 2003._ " - erre hivatkoznak rendszeresen a japánok. Viszont ez csak egy _declaration_ (nyilatkozat), tehát jogilag nem kötelező.
