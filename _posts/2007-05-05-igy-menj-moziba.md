---
layout: post
title: Így menj moziba...
author:
  display_name: sesam
  login: sesam
  email: petersz@me.com
  url: http://sesam.hu
date: '2007-05-05 21:37:59 +0200'
date_gmt: '2007-05-05 12:37:59 +0200'
tags:
- Japan
comments: []
---

Bár egy ideje lecserélték, vagy fél évig a következő kalózmásolat-ellenes videó ment le a japán mozikban minden film előtt:

A szöveg:

「映画が盗まれている。感動も盗まれている。大切なものは汚されていく。」  
映画を守りたい、感動を守りたい。  
海賊版撲滅キャンペーン  
「私は、観ない。私は、買わない。」  
不正コピーのダウンロード・海賊版DVD  
私は、観ない。私は、買わない。

\- Ellopják a filmeket. Ellopják az élményt. Fontos dolgokat tesznek tönkre.  
Védjük meg a filmjeinket. Védjük meg az élményeinket.  
Kalózmásolat-ellenes kampány.  
\- Nem nézem meg. Nem veszem meg.  
Illegális letöltést, kalózmásolatot  
Nem nézek meg, nem veszek meg.

Mutatják mindezt annak a közönségnek akik történetesen kipengették a nem kevés pénzt a mozijegyért. Személy szerint amúgy is undorítónak és felkavarónak tartom a reklámot. Ennyire durván egyik országban sem tolta magát az emberek arcába a jogvédelem. Kíváncsi lennék vajon a gyerekeknek szóló mesefilmek előtt is lejátszották-e a feketekönnyes-koponyás "szolgálati közleményt".

Megjegyzem, halál ironikus, hogy a Youtubeon létezik egy mobiltelefonnal felvett "kalózásolata" is a videónak [itt](http://www.youtube.com/watch?v=CiXSuXWgQtc).

Egy ideje lecserélték reklámot egy szörnyen [hatásvadász verzióra](http://www.youtube.com/watch?v=IKffdm6JsH4), melyen bírósági tárgyalások tudósításaira emlékeztető rajzok szerepelnek. Látható például egy filmről kamerás felvételt készítő alak, akire színpadias haraggal tekintenek a körülötte ülők, miközben egy különösen felkavart asszony zsebkendőt szorítva krokodilkönnyeket ejt. Majd ugyanaz a csuklyás gonosz tűnik fel, ezúttal a számítógépe előtt, mikor éppen elérhetővé teszi a lopott filmet, keze horrorfilmes görcsbe rándulva...

Készítő a [JIMCA](http://www.jimca.co.jp), az MPA(A) "leánya".

Szöveg:  
劇場内でビデオカメラなどによる映画の撮影や録音をする人がいます。このような迷惑行為を見付けたら、当劇場のスタッフまで御連絡下さい。また、インターネット上での不正な映画の公開やダウンロード、海賊版DVD/CDなどの販売を発見されたら、このホームページ、又は電番号まで御連絡下さい。映画を守ろう，海賊版撲滅キャンペーン。

A mozikban előfordulnak a filmet kamerával felvevő illetők. Ha ehhez hasonló problematikus tettet észlel, kérjük jelezze azt az adott filmszínház személyzetének. Valamint ha az Interneten jogtalanul közzétett filmmel vagy kalózmásolatok árusítsásával találkozna, kérjük vegye fel velünk a kapcsolatot a következő weboldalon vagy telefonszámon. Védjük meg a filmjeinket: kalózmásolat-ellenes kampány.

Komolyan...

(Ínyenceknek: a みない esetében nem a szimpla nézni jelet (見る) hanem egy bonyolultabb változatát használták: 観る. A különbség körülbelül olyan, mint a _look_ és a _watch_ között az angolban.)

<span class="footnote">JIMCA</span>, az MPA(A) "leánya".