---
layout: post
title: iNdex blogok
author:
  display_name: sesam
  login: sesam
  email: petersz@me.com
  url: http://sesam.hu
date: '2007-10-07 12:01:55 +0200'
date_gmt: '2007-10-07 03:01:55 +0200'
tags:
- apple
- flame
- IM
- index
- iphone
- ipod
- Mac
- msn
- Tech &amp; Gizmos
comments: []
---

Indexközeli blogok úgy látom nem nagy Apple-barátok. Elég csak elnézni a [Cellanaplóra](http://cellanaplo.blog.hu), ahol minden második bejegyzés iPhone gyakásról szól. Legutoljára a híres 1.1.1 update ügyében fellángolt nevetséges felzúdulásról [adott hírt](http://cellanaplo.blog.hu/2007/10/01/itong_lett_a_torott_iphone). Tudniillik, hogy a telefonjukat spaknival megerőszakolva feltörő felhasználók kissé berágtak, amikor a szoftver update papírnehezékké degradálta a telefonjukat. Azt nem tudom mégis mire számítottak, hogy majd az Apple asszisztál a saját üzletének elrontásában?

Aztán ott a [Webisztán](http://webisztan.blog.hu), ahol iylen címekkel gyűjtik a reklámbevételt generáló hiteket mint "[Miért jobb a Zune az iPodnál?](http://webisztan.blog.hu/2007/10/03/microsoft_a_zene_a_kozossegi_elmeny)" Az Apple közelgő [befuccsolásáról szóló random fikázós cikken](http://webisztan.blog.hu/2007/09/26/a_nagy_apple_lufi) pedig már a kommenteket is lezárták. Receptnek nem rossz persze, ha ilyeneket látok én is bekattintok, nekik meg pörög(ne) a reklámbevétel (ha nem lenne adblockom).

[Az előző húzásuk óta](http://sesam.hu/2007/08/24/127001-rhesindexhu) komolyan jó ötlet lenne egy "elégedetlenségi mozgalom" - úgyis nagy divat manapság - amolyan mindenki látogasson idexet, indavideót, bloghut, estébé adblockkal.

Szerintem ez megint az a tipikus magyar mentalitás, hogy ha valakinek pénze van Apple cuccokat venni az tisztességes ember nem lehet, fúj utáljuk gyorsan, meg dobáljuk meg macskakővel. Biztosan lopott, csalt, hazudott.

Arról aztán gyorsan megfeledkezik mindenki, hogy az Apple termékek [csak kis hazánkban drágák](http://sesam.hu/2007/04/01/hol-vegyunk-macet), a fő piacnak számító USA-ban, Japánban nemhogy nem kerülnek sokba, de teljesen versenyképesek a konkurensekkel. Japánban például el lehet dönteni, hogy az ember vesz Vaio-t ezer giga teljesen haszontalan japán nyelvű szoftverrel vagy egy MacBookot ugyanannnyiért, ami persze japán eredetileg, de három kattintásból rögtön angol lesz az oprendszer. A kompatilbilitásos dologra már csak lagymatagon legyintek, aki szerint Winre minden van Macre/Linuxra meg semmi az kétségtelenül sosem használt mást, mint Wint....

De az Apple persze csődbe fog menni, a Vista lenyomja a Leopardot, OpenMoko és Google Phone az iPhonet, [MSN Live Messenger az iPhotot](http://webisztan.blog.hu/2007/06/27/megerkezett_a_killer_windows_live_2), [Zune az iPodot](http://webisztan.blog.hu/2007/10/03/microsoft_a_zene_a_kozossegi_elmeny), IE a Safarit, [Amazon az iTunest](http://webisztan.blog.hu/2007/09/25/itt_az_amazon_online_zeneboltja). Mindenki aki másképp gondolja az elvakult Apple-fanboy (fangirl), aki nem tud a tényekkel vitatkozni csak flamel.

Mondjuk az írónak 2007-ben [újdonságnak számítottak a személyre szabható emotikonok](http://webisztan.blog.hu/2007/09/04/szemelyre_szabhato_emotikonokat_minden_i), úgyhogy mit csodálkozunk.

Webisztán GoldenBlog '07 [kategóriagyőztes techblogokban](http://hvg.hu/Tudomany/20070711_golden_blog_2007_gyoztesek/page5.aspx) egyébként.
