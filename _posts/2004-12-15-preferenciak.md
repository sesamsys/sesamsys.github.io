---
layout: post
title: preferenciák
author:
  display_name: sesam
  login: sesam
  email: petersz@me.com
  url: http://sesam.hu
date: '2004-12-15 16:01:51 +0100'
date_gmt: '2004-12-15 07:01:51 +0100'
tags:
- Human Interest
comments: []
---

Amúgy mi történt ma? Leadtuk az egyetemi preferenciáinkat, úgyhogy most már _Alea Iacta Est_ , csak várnunk kell a január közepét a Monbusho döntésével. Én 1) Kobe 2) Osaka 3) Fukuoka 4) Nagoya 5) Kyoto sorrendet írtam. Végül Kyotót írtam be utolsának, nem Hiroshimát, mert oda végképp nem szeretnék menni, és bár Kyotóba menni semmi esélyem - kb. olyan, mint a Todai, saját felvételije van, és iszonyat válogatós egyetem - a helyet rendkívül jól foglalja.

Oyun persze még ma reggel is azzal támadta le az embereket, hogy akkor most mit is iírjon elsőnek. Végül Kyotót írta be, mert hatalmas kavarások után végül senki sem írta a nemzetközisek közül azt a kedvencének. így még esélye is van, hogy bekerül, habár ott van még a felvételi is, meg a Monbushónak sem biztos, hogy elég lesz Oyun eredménye. Ez persze engem már nem érdekel, az a lényeg, hogy letett a kobei első helyéről végül.

Az utazási irodánk írt emailt, hogyan vehetjük át a jegyeket. 18-án kell ott lennünk a Narita repülőtéren 9.35-re. Norbi megnézte Reikoval a vonatokat, és simán ki tudunk jutni időre. A gép 11 körül indul, és bár 12 óra a repülőút, közben 8 órával előbbre jutunk az időzónákkal, tehát effektíve mintha csak 4 órát repülnénk. Szép hosszú nap lesz.
