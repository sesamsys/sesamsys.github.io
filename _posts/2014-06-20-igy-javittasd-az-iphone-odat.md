---
layout: post
title: Így javíttasd az iPhone-odat
author:
  display_name: sesam
  login: sesam
  email: petersz@me.com
  url: http://sesam.hu
date: '2014-06-20 22:20:51 +0200'
date_gmt: '2014-06-20 20:20:51 +0200'
tags:
- iphone
- T-Mobil
- warranty
- iOS 8
- 5s
comments:
- id: 21521
  author: Youkai
  date: '2014-06-21 01:23:19 +0200'
  date_gmt: '2014-06-20 23:23:19 +0200'
  content: Kérem cserélje ki az országot! Köszönöm.... :P Amúgy jogos a felvetés nem
    igazán értem az apple-t, hogy miért nem nyitt Budapesten legalább egy apple store-t,
    S most ne gyere azzal, hogy ki piac vagyunk.
- id: 21587
  author: KTamas
  date: '2014-06-21 19:02:52 +0200'
  date_gmt: '2014-06-21 17:02:52 +0200'
  content: "\"Az egy másik kérdés, hogy olyan országban, ahol van Apple Store, ez
    egy 15 perces garanciális csere lett volna.\"\r\n\r\n.....ha az appletol veszed
    a keszuleket. Viszont ha szolgaltatotol, akkor a szolgaltato felelos, ergo nem
    setalhatsz csakugy be apple storeba. \r\n\r\nAzt tudom hogy mikor az earpod fulesem
    volt cserelve gariba, ott volt opcio hogyha penteken munkaidoben bemegyek, akkor
    epp van helyi szervizes es kicserelik, csakhat akkor eppen en is dolgozok, nem
    opcio.\r\n\r\nFWIW nekem a 3 asszem 2 nap alatt cserelte ki az ajfonomat vadiujra
    itt Svedorszagban, szoval nem panaszkodhatok, de csakhogy, a 15 perc az kicsit
    tulzas :)"
- id: 21922
  author: SeSam
  date: '2014-06-25 13:31:42 +0200'
  date_gmt: '2014-06-25 11:31:42 +0200'
  content: Engem is felhúzott, hogy munkaidőben van csak szervíz. Szerencsére nálunk
    nincs se munka- se törzsidő. Mindenesetre jó tudni, hogy a szolgáltatón keresztül
    érvényesíthető garancia máshol is így van. Tényleg jobban megéri Appletől venni
    a hardvert.
---

Telefonáltam éppen, és nem értettem, mi csilingel folyamatosan. Amikor letettem, tűnt fel, hogy nem töltött közben a telefon. Amikor bedugtam, előbb 10-20-szor gyors egymásutánban ki-be kapcsolt a töltés,—ez csilingelt—majd a saját gyári Lightning kábelére azt írta ki: "This accessory may not be supported." Azon az éjszakán még feltöltött valahogy, másnap pedig kipróbáltam másik töltővel. Ugyanezt a jelenséget produkálta, így kizárható volt a kábel hibája.

Itt követtem el az első hibát: megpróbáltam a garancia érvényesítése előtt visszapakolni az iOS 7.1.1-et. Azt gondoltam, talán szoftveres a probléma, és az iOS 8 hatása. Persze a géphez kötve is fel-le kapcsolódott a telefon, pont mint a töltőnél. Ahogy azt sejteni lehetett, a szoftverfrissítés is elbukott azon, hogy rendszeresen eldobta a kapcsolatot a készülék. Így lett egy permanensen DFU módba ragadt téglám.

A Corvinban a T-Pontban az volt kiírva a sorszámkiadó automatára, hogy technikai okokból a szervíz helyett válasszak számlabefizetést. Ehhez képest amikor sorra kerültem, a lány rezzenéstelen arccal közölte, hogy ők most már csak partnerek, így nem végeznek javítást. Arra, hogy a T-Mobil weboldalán mint szervíz vannak listázva, csak megvonta a vállát: nem frissítették. Nem kérdeztem meg, hogy miért kell akkor egyáltalán sorszámot húzni.

Bár előre tudtam, hogy fölösleges, megmutattam az iStyleban is a telefont. A mobilszolgáltatók által forgalmazott telefonok garanciáit nem lehet náluk érvényesíteni. A Westendben ugyan azt mondta egy eladólány, hogy ha lenne számlám, meg lehetne oldani, de csak a blokk volt nálam. Azért elküldött az Andrássyra, mert ott van igazából szervíz. Nyilván ugyanazt produkálta a telefon, garancia meg csak a szolgáltatónál.

Vissza a Westendbe. Három T-Pont is van: a bejáratnál lévőben nincs szervíz, az aluljárószinten pedig miután ismét kivártam a sorom, az volt a válasz, hogy bevizsgálásra elküldik, és csak utána cserélik garanciálisan. Ez lehet akár két hét is, és addig valami nyomógombos cserekészüléket tudnak csak adni. Jobban teszem, ha nem viszonteladónál, hanem hivatalos T-Pontban próbálkozom.

Mint kiderült, az igazi T-Pont a Media Markt mellett van hátul. Itt megtudtam, ha nem indul el a telefon, mindenképp elküldik valahová előtte bevizsgálásra, de itt már "csak" 8-10 napot ígértek. Az eladó azért elvitte hátra, hogy reprodukálja a problémát. Amikor–jó sok idő múlva—visszajött, kicsit zavarodottan kérdezte, hogy "Ön miért is van itt?" Nem voltam boldog.

Akkor sem, amikor kiderült, hogy a számla, amit nem találtam meg, kell a garanciához, és potom 750 Forintért nyomtatják ki a rendszerből. Ezek után már terveztem magamban, hogy ha valami Samsungot hoznak ki cserekészüléknek, csak zsebkendőn keresztül fogok hozzányúlni, és visszaadni, hogy akkor inkább hagyjuk.

Ehhez képest kaptam egy 5-ös iPhonet. Ekkor volt péntek délután. Vasárnap a K&H maratonváltón fotóztam egy csomót, ami rendesen merítette az akkut, ahogy folyamatosan bekapcsolt fényképező alkalmazással vártam a felbukkanó futókat. Le is merült délutánra, de úgy, hogy utána meg sem moccant a töltőn sem. Pont úgy, mint [anno a MacBook akkuja](/2009/05/07/rip-macbook-battery "R.I.P. MacBook battery").

Újabb hiba: visszamentem a T-Pontba, pedig emlékeztem, hogy azt mondták, a szervíz csak hétköznap munkaidőben van nyitva. Mondta is az eladó, akihez kerültem, hogy sajnos nem tud segíteni. Maradtam volna inkább otthon. Csak épp attól féltem, nehogy kihozzák valahogy, hogy én tettem tönkre a cseretelefont, és rám akarják majd verni a teljes új árát.

Hétfőn újból üzlet, cseretelefon hátra, csere-cseretelefon elő. A maratonváltós fényképeket persze buktam. Szegény Ultrabalatonos csapattársaim hiába mosolyogtak a tűző napon a kamerának. Viszont legalább elnézést kért a szervizes.

Kicsit meglepődtem, hogy már csütörtökön jött az SMS, hogy átvehető a telefon. Ez már gyorsan ment. Életre a szervíz sem tudta kelteni, így kaptam egy vadi újat. Még jól is jártam, mert korábban egy futás alkalmával megadta magát a zseb, az eredeti készülék szépen kicsúszott, és a Margit híd kellős közepén végigpattogott és -szánkázott az aszfalton. Ettől lett a kijelzőn egy olyan karcolás, ami torzította az alatta lévő színeket, így viszonylag feltűnő volt használat közben.

A tanulság: Telekomnál vásárolt garanciális telefonnal kiemelt T-Pontokba menjetek, mint például a Westend, Mammut vagy Allee.

Az egy másik kérdés, hogy olyan országban, ahol van Apple Store, ez egy 15 perces garanciális csere lett volna.
