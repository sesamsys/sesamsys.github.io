---
layout: post
title: Q&amp;A
author:
  display_name: sesam
  login: sesam
  email: petersz@me.com
  url: http://sesam.hu
date: '2005-03-24 12:00:54 +0100'
date_gmt: '2005-03-24 03:00:54 +0100'
tags:
- Japan
comments: []
---

Közben kaptam újabb Japánnal kapcsolatos kérdéseket, melyek közérdeklődésre tarthatnak számot:

**A Japan oktatasi rendszer is olyan mint itthon? Tehat van-e ilyen  
peldaul hogy, gimnazium, meg mikor kezdenek el jarni az egyetemekre.**  
A Japán oktatási rendszer a második világháború után amerikai mintára lett kialakítva. Ilyenformán hat évig járnak általános iskolába ( _shogakko_ 6-12 ), ami után két részre bontva következik a középfokú szintnek megfelelő junior high school ( _chugakko_ 12-15 ) és a senior high school ( _kotogakko_ 15-18 ), mindkettő három éves. Ezután mehetnek egyetemre ( _daigaku_ 18+ ), amely négy év bachelor és két év master. Jellegzetes, hogy mindenki híres, nagy nevű egyetemen szeretne tanulni. Ebből adódóan óriási a verseny. Egészen kicsi korától kezdve gőzerővel kell tanulnia annak, aki versenyképes szeretne maradni. Céljuk elérése érdekében délutáni, kiegészítő iskolákba ( _juku_ ) jár a gyerekek nagy hányada.

**Milyen vallasuk van?**  
Eredetileg shintoista lenne, de később ugye Kínából átvették a buddhizmust is. Valamint amerikai befolyás hatására a kereszténység is jelentőssé vált a modern Japánban. Jellemzően egy ember többféle vallás ünnepeit és szertartásait is betartja, így érdekes keveredés jön létre. Például valaki keresztény templomi esküvőt tart annak ellenére, hogy shintoista templomba jár rendszeresen. (Ja, meg létezik konfucionizmus és iszlám is...)

**Milyen volt a legnagyobb skalazasu foldrenges, amit ateltel.**  
Ha jól emlékszem Richter skála szerinti 4.8 vagy ilyesmi. Nem szoktam megjegyezni. :) Volt sok kicsi.

**Igazak azok a hirek, amik az uj tronorokos kereseserol szol** (nak - a szerk.) **?**  
A helyzet a következő. Japán jelenlegi császára _Akihito_ , aki mellesleg a 125. a trónon és 72 éves. A feleségét _Michiko_ -nak hívják. A legidősebb fiuk státusza koronaherceg, - azaz ő örökli a trónt - a 45 éves _Naruhito_. Felesége _Masako_. A probléma ott kezdődik, hogy nekik bizony csak egy lányuk van ( _Aiko_ 4) aki viszont a jelenlegi szabályozás szerint nem lehet császár, mivel lány. Masako koronahercegné egészségügyi problémákkal is köszködött, lévén az óriási nyomás, hogy fiú trónörököst szüljön Japánnak. Egyes mozgalmak azt a megoldást javasolják, hogy módosítsanak törvényt, mely szerint nőágon is örökölhető legyen a trón, mint ahogy arra egyébként volt már példa a Japán történelem során. Emellett lehet hallani olyanokról is, akik beszüntetnék az egész császári intézményt, lévén elavult, és úgyis csak jelképes az uralkodói tevékenység.
