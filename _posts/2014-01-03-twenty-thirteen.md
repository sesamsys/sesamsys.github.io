---
layout: post
title: Twenty-thirteen
author:
  display_name: sesam
  login: sesam
  email: petersz@me.com
  url: http://sesam.hu
date: '2014-01-03 14:14:52 +0100'
date_gmt: '2014-01-03 13:14:52 +0100'
tags:
- review
- Travel
- '2013'
- évértékelő
- Human Interest
comments: []
---

Ez a [születésnapi számvetés](http://kalmuka.tumblr.com/post/68720119126/33) nagyon megtetszett, úgyhogy ezt nyúlom le az évértékelőhöz. Átolvasva úgy tűnik, az év második felére kezdtek felpörögni a dolgok.

Tesóm kiköltözött Esslingenbe dolgozni, én meg amint lehetett [meglátogattam](http://sesam.hu/2013/04/01/stuttgart-esslingen "Stuttgart — Esslingen"). Épp húsvét volt, úgyhogy minden be volt zárva, ennek ellenére kiválóan éreztem magam.

Elvezettem Szlovéniába csoportosan nyaralni egy gyönyörű kisvárosba. Sőt, egy napra átlátogattunk Olaszországba is. A jogosítványom ezalatt az okmányirodában pihent.

Nem olvastam el ötven könyvet, [harmincat viszont igen](http://sesam.hu/2014/01/02/2013-konyvekben "2013 könyvekben").

Volt egy [másik harmincas](http://sesam.hu/2013/06/05/30 "30") is. Még soha nem szervezett nekem senki [meglepetés születésnapi bulit](http://instagram.com/p/aT9qAjzAWC), le is döbbentem teljesen.

Életemben először csontom törtem, utána három hétig felkötött karral kellett mászkálnom. Azóta [aszimmetrikus vagyok](http://sesam.hu/2013/09/17/qualitatskrankenhaus "Qualitätskrankenhaus").

Kaptam ajándékba Tanz der Vampire jegyet Berlinbe, úgyhogy random mini-nyaralás keretében bejártuk tesóval a várost, és ettünk a legjobb helyi hamburgerezőnél, amit egy használaton kívüli WC-ben rendeztek be.

A berlini mellett [a másik Falat](http://sesam.hu/2013/08/26/the-wall "The Wall") is megnéztem, és soha többet nem lesz már koncertélmény ugyanolyan.

Az augusztus 20-i tűzijátékot már [az új irodánk](http://sesam.hu/2013/06/20/ustream-hu-office "Ustream HU Office") tetjéről láttam. Idén meg beköltözünk.

Voltam még egyszer Stuttgartban, találkoztam [Stefannal](http://twitter.com/honigferd), [Nicole-lal](http://twitter.com/bernipoperni) és [Julissal](http://twitter.com/julismuris), meg eljutottam a Mercedes múzeumba is.

Meghívtak a [Nike Futóblogba](http://futo.blog.hu) társszerzőnek. A [futással kapcsolatos évértékelőm](http://futo.blog.hu/2014/01/04/per_aspera_ad_astra_855) már oda írtam.

4530 kilométert töltöttem biciklin.

Második évfordulóm a Ustreamnél. Az év végén meglepetésszerűen megszűnt a pozícióm, de annyira szeretnek, hogy új munkát kaptam, sokkal több függetlenséggel, egyben felelősséggel.

Idén nem írt Neil újévi kívánságot, úgyhogy [itt a tavalyi](http://sesam.hu/2013/01/01/uj-ujevi-kivansag).
