---
layout: post
title: Act III
author:
  display_name: sesam
  login: sesam
  email: petersz@me.com
  url: http://sesam.hu
date: '2008-07-19 14:36:34 +0200'
date_gmt: '2008-07-19 05:36:34 +0200'
tags:
- Dr. Horrible
- Felicia Day
- Joss Whedon
- musical
- Nathan Fillion
- Neil Patrick Harris
- Movies &amp; TV
- Music
comments: []
---

Mától fogva két napig látható immár mindhárom Dr. Horrible epizód. A [finálé](http://www.drhorrible.com/act_III.html) igazi Whedonos lett szerintem: spoilermentesen csak annyit mondhatok, hogy érdemes meglepetésekre készülni. Vigyázat, csak huszadikáig lesznek fent a részek, utána marad a DVD (ha majd megjelenik), és az amerikai/kanadai iTunes Shop.

Feltűnnek ismerős arcok is. Nekem csak a stáblistából esett le, hogy Jed Whedon énekli az egyik Bad Horse csatlóst. Viszont azonnal felismertem [David "The Mustard" Furyt](http://en.wikipedia.org/wiki/David_Fury) (Buffy író/executive producer) és [Marti "The Parking Ticket" Noxont](http://en.wikipedia.org/wiki/Marti_Noxon) (Buffy író/producer), azaz a hírolvasókat. Az egyik Captain Hammer groupie pedig Maurissa Tancharoen, Jed Whedon felesége, és a musical egyik írója.

Utóbbi párossal [egy nagyon érdekes interjú](http://doctorhorrible.net/exclusive-jed-whedon-maurissa-tancharoen/151) olvasható amúgy [a produkció hivatalos fanoldalán](http://doctorhorrible.net). Felfedik többek között, hogy a legstresszesebb része az egész projektnek az volt, amikor kiderült, hogy külföldre nem streamel a Hulu lejátszója, és a világ minden tájáról panaszlevelek árasztották el őket. Valamint, hogy óránként kétszázezren látogatták a [drhorrible.com](http://www.drhorrible.com)-ot az első rész megjelenése után, és volt olyan pillanat, amikor egyszerre ezren próbálták nézni az epizódot. Ekkor halt le ideiglenesen a site...

Emellett [emailben faggatták egy kicsit Felicia Dayt](http://doctorhorrible.net/exclusive-felicia-day-interview/145) is, aki Pennyt játssza. Ebben sok újdonság nem volt, vagy csak én olvastam vele túl sok interjút az utóbbi időben.
