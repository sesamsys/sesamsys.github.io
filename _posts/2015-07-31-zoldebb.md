---
layout: post
title: Zöldebb?
author:
  display_name: sesam
  login: sesam
  email: petersz@me.com
  url: http://sesam.hu
date: '2015-07-31 16:12:04 +0200'
date_gmt: '2015-07-31 14:12:04 +0200'
tags:
- traffic
- cycling
- San Francisco
- The Wiggle
- hate
comments: []
---

A [Wiggle](https://en.wikipedia.org/wiki/The_Wiggle) San Francisco egyik legnépszerűbb kerékpáros útvonala. Jelentőségét az adja, hogy az amúgy dimbes-dombos környéken itt a leglankásabbak az emelkedők, így érthető, miért erre teker szívesen mindenki, ha teheti.

[![The Wiggle](https://farm4.staticflickr.com/3357/3666840927_80785f49bc_b.jpg)](https://www.flickr.com/photos/tangobaby2/3666840927/in/photolist-6A2w4i-qMe9QP-dCzFjb-rXArx6-BJzDL-7bF4s5-5MZin-hvj9kV-hpcFPp-29gjED-7WLTzL-fRT2DA-g7BLxs-HMBqj-bVTvU7-gwS1aK-8YaQSN-6CCTzu-6CCUob-a15Npj-rYjcux-9DWZJY-c2j34Q-bJTGtT-9XVuXf-J9ioF-4gj4Ka-2ZkmVi-7HXNZ9-89HksM-e5wnma-a12X5T-ermRoQ-cfMofj-bV7XtV-4NdcJV-898bH-8QQys9-2eJEYa-cevsh5-q2iBLJ-ccudhb-7BgJzU-8QMtyZ-ceQQHw-6sG9Eu-hrGHJP-bV7XdB-bV7X3z-ccucRQ "The Wiggle")

A helyi rendőrség egy új akció keretében többek között ezen az útvonalon kezdte el vegzálni a bicikliseket, akik nem álltak meg a stop tábláknál vagy a pirosnál, bőkezűen osztogatva a büntetéseket. A kerékpáros társadalom nem örült ennek túlságosan, ezért demonstrációt szerveztek: [nagy csoportokban biciklizve betartották a törvényt, megálltak minden egyes táblánál, és kivárták a sorukat](http://sanfrancisco.cbslocal.com/2015/07/30/wiggle-stop-in-cyclists-bring-san-francisco-traffic-to-a-standstill-wednesday/). Nyilván óriási dugó lett belőle.

Tanulmányok vizsgálták a kérdést, sőt, néhány amerikai államban, [például Idahoban](/2014/05/13/why-cyclists-should-be-able-to-run-red-lights), lehet is kerékpárral átmenni a piroson, vagy megállás nélkül átgurulni a stop tábláknál. Kerékpáron ülve ugyanis sokkal nagyobb energiabefektetéssel jár teljesen megállni, majd elindulni. Illetve a magasabban ülő biciklis könnyebben átlátja a forgalmat, mikor veszélytelen áthaladni egy kereszteződésen.

Ami figyelemreméltó viszont, hogy amikor az erről szóló hír [kikerült Facebookra](https://www.facebook.com/CBSSanFrancisco/posts/10153135118209436), a kommentek akár a [Kerékagy](http://index.hu/kerekagy/) blogról is jöhettek volna. Szinte süt a gyűlölet az autósokból: a leggyakoribb hozzászólás az **üssük el őket**. Az összes visszatérő érv és indok, ami a magyar hozzászólásokban megtalálható, itt is visszaköszön. Például hogy a biciklisek ingyen használják az utat, és hogy nekik is KRESZ-vizsgát kellene tenniük, legyen kötelező a sisak és a biztosítás, és úgy általában köcsög hippik, akik a törvények felett állónak tartják magukat.

[![Screen Shot 2015-07-31 at 16.04.11](http://sesam.hu/wp-content/uploads/2015/07/Screen-Shot-2015-07-31-at-16.04.11-777x1024.png)](https://www.facebook.com/CBSSanFrancisco/posts/10153135118209436)

Az igazi szerintem az lenne, ha ezek a biciklisek inkább autóba ülnének. Na akkor lenne valóban dugó.
