---
layout: post
title: Archiválás
author:
  display_name: sesam
  login: sesam
  email: petersz@me.com
  url: http://sesam.hu
date: '2004-12-24 02:51:07 +0100'
date_gmt: '2004-12-23 17:51:07 +0100'
tags:
- Tech &amp; Gizmos
comments: []
---

Itthon még Journalt is más írni. (OK, ez blog, de szerintem a Journal szebb név. Amúgy is hagyományai vannak.) A billentyűzet magyar, és nem kell kutakodni az ékezetekért. Habár már eléggé belém idegződött az ékezetes betűk helye, úgyhogy gond nélkül írok a laptop japán billentyűzetén is.

Ha már a hagyományoknál tartunk, épp azzal foglalatoskodtam, hogy a gépemen fellelhető txt, html és egyéb formátumú archívumokból beillesztem a b2 blogba a régi írásaimat. Ezen a rendszeren Japánba érkezésem, azaz 2004 áprilisa óta írok, valójában azonban 2002 augusztusában kezdtem el Journalt írni. Ezek a régi bejegyzések mind megvannak, csak egyenként kézzel kell őket bemásolni ebbe a weboldalba, ezért hosszadalmas. (Kedvencem, ha elírom az időt, és utána kereshetem, vajon hová tette be a postot a blog...) Vicces így visszaolvasni néhány írást, főleg mert angolul vannak. Eredetileg az egész SeSam.hu angolul íródott, csak japánba érkezésem után döntöttem úgy a környezet nyomására, hogy átváltok a magyarra. Így utólag annyira nem jó az angolja a régi postjaimnak, és nagyon szívesen beléjük javítanék, de az autenticitás megőrzése céljából visszatartottam magam. Jelenleg a 2003-as évnél tartok, a munka rendületlenül folyik. Szeretném teljes egészében megőrizni a Journalt.

Már-már csendes apátiával konstatálom, hogy továbbra is csak bizonyos szolgáltatásokat tudok elérni a gépeimről. A leveleim azért hiányoznak.
