---
layout: post
title: Paper
author:
  display_name: sesam
  login: sesam
  email: petersz@me.com
  url: http://sesam.hu
date: '2014-01-09 12:41:44 +0100'
date_gmt: '2014-01-09 11:41:44 +0100'
tags:
- Hungary
- languages
- Euro
- tourist
- Human Interest
comments:
- id: 12980
  author: Youkai
  date: '2014-01-09 13:16:40 +0100'
  date_gmt: '2014-01-09 12:16:40 +0100'
  content: Az Európai Unió tagjai vagyunk szerintem ez kavarta meg Őket, azt gondolták,
    hogy Orbánlandban lehet Juróval fizetni...(jó tudom vegyem be az napi antipolitika
    tablettámat :P  )
- id: 12987
  author: szabi
  date: '2014-01-10 16:37:34 +0100'
  date_gmt: '2014-01-10 15:37:34 +0100'
  content: Jó hely az a zsebteszkó, mindig van valami tréfás dolog.
---

A [mivel szembesül a külföldi Magyarországon](http://plastik.hu/2014/01/05/magyarorszag-elso-benyomasok/) témával kapcsolatban először [Brainoiz mini-írása](http://sesam.hu/2012/04/20/somewhat-dreamlike "Somewhat Dreamlike") jutott eszembe a reptéri éjszakai buszról, aztán elmentem boltba.

Két külföldi nő állt mögöttem a kasszánál, ami a Népszínház utcai Teszkóban nem ritka esemény. Én már pakoltam el az árut, amikor feltűnt, hogy valami problémájuk van. A pontosan nulla idegen nyelvtudással rendelkező pénztáros kislány azt próbálta nekik ~~elmagyarázni~~ elgesztikulálni, hogy nem fizethetnek Euró érmékkel, csak bankjeggyel.

Akadt rögtön segítő, egy fiatal srác, aki mögülük kiállva lelkesen elkezdte felvilágosítani őket, hogy csak _papert_ tudnak használni. Úgy tűnt, a két idegen nő sem beszél túl jól angolul, de lassan kezdett átmenni az üzenet, mert előhúzták a legkisebb címlet papírpénzt, az öteuróst. Gondoltam, jelzem, hogy a szó, amit keresnek, a _note_ , de annyiban hagytam.

Néztem, mit vesznek—egy ásványvíz—70 Forint. Ezen a ponton döntöttem úgy, hogy karmajavító projekt lesz, és inkább kifizettem helyettük a vizet, minthogy lerabolják őket a kisboltokra jellemző átváltási árfolyammal. A nőknek megpróbáltam kicsit pontosabban elmondani, hogy mi miért történt, de nem tűnt úgy, hogy értenék. Végül (meg)köszönés nélkül távoztak is. A pénztároslány viszont nagyon hálás volt legalább a közbelépésért.

A kosaraknál megbeszéltük egy másik külföldi csávóval (ilyen multikulti hely ez a nyolcker), hogy hát igen, idióta a rendszer, és mennyire nem beszél nyelveket senki.

A külföldiek sem voltak túl előrelátóak persze. Nem is értem, hogy gondolták, hogy érvényesülni fognak így egy országban, aminek a hivatalos pénzneme nem az Euró.
