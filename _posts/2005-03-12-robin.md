---
layout: post
title: Robin
author:
  display_name: sesam
  login: sesam
  email: petersz@me.com
  url: http://sesam.hu
date: '2005-03-12 01:33:43 +0100'
date_gmt: '2005-03-11 16:33:43 +0100'
tags:
- Human Interest
comments: []
---

Tegnap megkaptuk a vizsgaeredményeinket. Mindegyik sikerült, kivéve a kanjiteszt, pontosan, ahogy előrejeleztem. Aznap találtam meg a postaládámban is a figyelmeztetést, hogy a következő nap, azaz ma van az utóvizsga kanjiból. Nem tudom, mikor dobhatták be. Nem adtak sok időt, az biztos, bár azt is lehet mondani, hogy én nem ellenőrzöm megfelelő rendszerességgel a JLC-s postafiókomat. (Két postaládánk van, egy a koliban és egy a JLC-ben. A postát a kollégiumiba kapjuk, a JLC-sbe csak időközönként dobnak be tanulmányokkal kapcsolatos dolgokat.)

Elmentem tehát kanjitszetet írni ma délután. Először biztosítottak minket, hogy ez az utolsó lehetőség, és ha nem sikerül, akkor nem fogunk bizonyítványt kapni az egy éves tanulmányainkról. Ilyen kellemes, könnyed légkörben írtuk meg a dolgozatot, amit utána azonnal ki is javítottak. A kardélen táncolás koronázatlan királyaként 60 pontot sikerült összegyűjtenem, ami pontosan a minimumponttal egyenlő. 59 már bukta. Néha nekem is lehet szerencsém, nem? :)

Este, amikor élelmiszerbgeyűjtő-körútra indultam, láttam, hogy a kollégiumi postaládámon megjelent egy értesítés, miszerint levelet kaptam az egyetemtől. Persze az iroda már zárva volt. Ezek a postaládák elavult dolgok. Miért nem küldenek emailes értesítőt? :)

Végül a mai kincs, amit találtam: [Island of Nowhere](http://cannibalgame.blogspot.com) A titokzatos ismeretlen blogja, akiről csak sejtem, hogy kit takar. Bizonyos nem vagyok benne ( _...death and taxes._ ) de erős a hitem, hogy tudom, kiről van szó. Ha másért nem a választékos angolért és stílusért érdemes olvasni.
