---
layout: post
title: flames
author:
  display_name: sesam
  login: sesam
  email: petersz@me.com
  url: http://sesam.hu
date: '2006-11-30 23:45:26 +0100'
date_gmt: '2006-11-30 14:45:26 +0100'
tags:
- Human Interest
comments: []
---

Egy linket követve jutottam el ismét egy érdekes oldalra... nem, nem linkelem ki, mert szerintem nem érdemes. Arra kiváló példa amit talán legutóbb az Index kapcsán emlegettem, hogy mekkora divat lett összegyűjteni, kategorizálni és apró részletességgel virtiolos hangnemben közölni valamely dolog hibáit. Valóban arra kellene felnéznünk, aki az alkalmazott szarkazmus szakavatott tudósa? Nem azt mondom, hogy Bólogató Jánosként mindent el kell fogadni úgy ahogy van a legkisebb kritikai észrevétel nélkül. Viszont ha tényleg mindig mindenben csak a szálka tűnik fel nem lesz egy idő után önbeteljesítően vacak az egész világ? Nem lehetetlen, hogy önmagunk fenenagy keresése az oka mindennek. Hiszen nem definiálhat engem, hogy mit szeretek - másik kismillió ember szeretheti ugyanazt. De majd jól megmondom mi a baj mindennel, és akkor elválasztva magam mindentől én lehetek. Éles határvonalak kellenek, nem szétolvadás.

Vagy rosszul látom, és ez csak a gyengék siráma, akik képtelenek megfelelően kritikus szemmel nézni.
