---
layout: post
title: iOS 8
author:
  display_name: sesam
  login: sesam
  email: petersz@me.com
  url: http://sesam.hu
date: '2014-06-10 09:10:02 +0200'
date_gmt: '2014-06-10 07:10:02 +0200'
tags:
- apple
- beta
- iphone
- iOS 8
- testing
comments:
- id: 20647
  author: Youkai
  date: '2014-06-10 21:19:04 +0200'
  date_gmt: '2014-06-10 19:19:04 +0200'
  content: IOS 8 ott WP8.1 itt, úgy néz ki a nyolcas szám és a Beta OS kezd trendi
    lenni, tisztára Hipszternek érzem magamat :P Amúgy a IOS 8-ban nem tud még a Siri
    magyarul valamennyit, pl üzenet írását ?? Vagy ez csak az appleblog CGI részlege
    tudja ? :)
- id: 20850
  author: SeSam
  date: '2014-06-12 21:05:06 +0200'
  date_gmt: '2014-06-12 19:05:06 +0200'
  content: Hogy ez kiderüljön, magyarra kéne állítanom a telefonom. A pokolban előbb
    fog fagyni annál. :D
- id: 20859
  author: Youkai
  date: '2014-06-12 22:53:53 +0200'
  date_gmt: '2014-06-12 20:53:53 +0200'
  content: Sajna olyan trendi lett édes anyanyelvünk hanyagolása, Oh holly shit :P
---

Két napja már az iOS 8 béta van a telefonomon. Az iOS 7-nél egyszerűen nem bírtam kivárni, amíg kijön a végleges, annyira megtetszett Jony Ive dizájnja. Most visszaolvastam, és elég vicces, épp nyaraltunk, és [az én bétás telefonom volt a navigáció, ami azért generált izgalmakat](http://sesam.hu/2013/07/08/ios-7-beta-3 "iOS 7 beta 3").

Most nincs ilyesmiről szó, és számos új lehetőség élvezetéhez előfeltétel, hogy az appok is elkezdjék támogatni azt. Amiben reménykedem viszont, hogy az előző verzióugrással ellentétben, most kikerülhetnek az App Storeba az iOS 8-at is támogató alkalmazások már korábban is. (Anno az interfész teljes átalakítása miatt nem engedték élesbe az alkalmazásokat a végleges iOS releaseig.)

Az egyik nagy dobás, ami iszonyú hasznosnak tűnik, a sokkal mélyebb kapcsolat az OS X és az iOS között. Sajnos ezt addig nem lehet kihasználni, amíg a 10.10 meg nem érkezik, abból ugyanis nincs bétám. A [publikus tesztre](https://appleseed.apple.com/sp/betaprogram/) azért feliratkoztam. Az AirDropért például már most is ölni tudnék, hogy ne iMessageben kelljen elküldenem saját magamnak a blogbejegyzés képeit...

A Messagesben tök jó ötlet, hogy el lehet küldeni a beszélgetőpartnernek a helyzetünket. Ennél tényleg nem létezik egyszerűbb válasz a "Hol vagy?" kérdésre. A prediktív szókiegészítő is jól működött, majdnem megírt helyettem egy tweetet, de sajnos csak az angolt támogatja egyelőre.

![IMG_1312](http://sesam.hu/wp-content/uploads/2014/06/IMG_1312-576x1024.png) ![IMG_1313](http://sesam.hu/wp-content/uploads/2014/06/IMG_1313-576x1024.png)

Már épp elkezdtem volna Flickrre felpakolni a képeimet, de azt hiszem, az iCloud Drive lesz a nyerő választás. Sokkal jobb ára lesz, mint a Dropboxnak, és akkor végre a képekkel az utolsó nagy tárhelyfoglaló is elűnik. (A zene már régen a Spotify szerverein lakik.) A képszerkesztő is okosabb lett, [a MÁV-os hisztihez](http://sesam.hu/2014/06/08/musical-chairs "Musical Chairs") feltöltött képet például magától kiegyenesítette. Egyvalamit nem tud, tükrözni, pedig arra is igényem volt nemrég.

A Health appban van egy csomó potenciál, gondolom a Nike is beköti majd az alkalmazásait.

A béta szoftver csak fejlesztői fiókoknak elérhető, és beregisztrált készülékekre megy fel. Gyári állapotba kerül a telefon, de iCloud backupból olyan szinten lehet visszaállítani a készüléket, mintha mi sem történt volna. Egyetlen alkalmazásnál sem kellett még csak újra belépni sem. A rendszer stabilitása eddig teljesen jó, néhány kósza alkalmazás-összeomláson kívül nem volt baj semmivel.

Nagyon várom az új appokat!
