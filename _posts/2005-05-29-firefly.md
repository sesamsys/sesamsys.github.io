---
layout: post
title: Firefly
author:
  display_name: sesam
  login: sesam
  email: petersz@me.com
  url: http://sesam.hu
date: '2005-05-29 12:21:06 +0200'
date_gmt: '2005-05-29 03:21:06 +0200'
tags:
- Movies &amp; TV
comments: []
---

Még tavaly olvastam [ezt a cikket](http://www.rpg.hu/iras/mutat.php?id=3417) és bár nagyon érdekesnek tűnt a dolog, - emlékszem fennhangon kacagtam a gép előtt az idézetektől - nem tettem lépéseket. Már japánban jutott el hozzám a [következő információmorzsa](http://www.rpg.hu/iras/mutat.php?id=3692), de ismétcsak nem történt semmi. Hiába a szuperlatívuszok, nem tűnt egyszerűenk megszerezni a sorozatot. Az emlékek megmaradtak viszont, így végül eljutott hozzám is a Firefly, de sokáig bele sem néztem. Talán [Hanna blogja](http://cannibalgame.blogspot.com) miatt történt, hogy végül egyik este úgy döntöttem, megnézem az első epizódot, a kétórás Serenity című bevezető-filmet.  
Ilyen lehet amikor valaki meghallja az Isteni szót és mélyen vallásossá válik. Minden magasztaló jelző amit a Firefly-al kapcsolatban olvastam, helytálló, sőt. A látvány gyönyörű a kis költségvetés ellenére - vagy talán pont azért. Amikor nincs elég pénz, akkor az öletek veszik át az irányító szerepet, így lesz a Mi-24-es helikopterből futurisztikus mentőűrhajó. Egyszerűen megoldották, hogy nem látszik rajta, hogy olcsó. Ilyenmódon semmi sem akadályozza a fergetegesen csavaros, szokásos kliséktől mentes történet élvezetét. Joss Whedon nemhiába felel a Buffy szövegkönyvéért, csak a párbeszédek elvinnék a hátukon az egészet. Mindehhez jön a színészgárda teljesítménye. Egyszerűen imádnivalóak, nincs rá jobb szó. Először is mindenki ember, mindenki emberien reagál a dolgokra és üdítően széles skálán mozognak a jellemek. És együtt - mint egy jó Baldur's Gate party - egymást segítve, olykor-olykor egymásnak keresztbetéve 14+1 részen keresztül garantálják a minőségi szórakozást. Ámen.  
_"Take my love, take my land, take me where I cannot stand  
I don't care, I'm still free, you can't take the skies from me"_
