---
layout: post
title: Sennheiser PMX 685i
author:
  display_name: sesam
  login: sesam
  email: petersz@me.com
  url: http://sesam.hu
date: '2013-05-15 11:18:59 +0200'
date_gmt: '2013-05-15 09:18:59 +0200'
tags:
- earphones
- running
- Sennheiser
- PMX 685i
- Cycling
- Sport
- Tech &amp; Gizmos
comments: []
---

Ezen a héten lett végül alkalmam kirpóbálni az új fülhallgatóm. Az előző sajnos nem bírta a futással járó strapát, amit nem csodálok, a lehelletvékony vezetékével. A [Sennheiser PMX 685i](http://en-us.sennheiser.com/sport-neckband-headset-in-ear-earphones-running-jogging-workouts-pmx-685i) viszont kifejezetten sportolásra lett tervezve.

[![Sennheiser PMX 685i](http://sesam.hu/wp-content/uploads/2013/05/Photo-357-e1368609327729-1024x768.jpeg)](http://sesam.hu/wp-content/uploads/2013/05/Photo-357-e1368609327729.jpeg)

Kicsit tartottam tőle, hogy a tartósság majd a hangminőség rovására megy, de nem: elképesztően jól szól. Azért a fület nem teljesen fedi, így nem teljesen besüketítve közlekedik az ember.

Sok beállításra nincs lehetőség, csak a nyakpánt dőlésszögén lehet változtatni, viszont nem is éreztem ilyesminek szükségét. Kiválóan illeszkedik a fülbe, súlya elhanyagolható, pár perc után el is felejtettem, hogy rajtam van. A hosszabb használat eddig a 10 kilométeres távot jelentette, ezalatt egy pillanatra sem vált kellemetlenné, hogy a fejemen van.

A nyakpánt lefelé dől, így a legtöbb sportoláshoz használt sisakkal is kompatibilis a füles, ha valaki inkább biciklizne vele. A menetszél elnyomását szintén jól oldották meg, nincs kellemetlen süvítés.

Az általában gyenge pontot jelentő vezetéket a Sennheiser állítólag megerősített anyagból készíti. Valóban tartósnak tűnik, de nyilván csak hosszabb használat után derül majd ki, mennyire.

A [Gizmodo szerint ez a legjobb futós fülhallgató](http://gizmodo.com/5952597/sennheiser-pmx-685i-review-the-best-running-headphones-just-got-even-better), amivel hajlamos vagyok egyetérteni. Ráadásul a cikkben tapasztalt fülfájást abszolút nem tapasztaltam.
