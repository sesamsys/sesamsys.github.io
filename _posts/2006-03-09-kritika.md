---
layout: post
title: kritika?
author:
  display_name: sesam
  login: sesam
  email: petersz@me.com
  url: http://sesam.hu
date: '2006-03-09 17:26:52 +0100'
date_gmt: '2006-03-09 08:26:52 +0100'
tags:
- Human Interest
- Movies &amp; TV
comments: []
---

Elöljáróban: nem szoktam kritikákat olvasni. Túl sok bennük a spoiler. Ezzel úgy vagyok, hogy először csak egyszer lehet elolvasni egy könyvet vagy megnézni egy filmet. Ha lehet ezt szeretném olyan nyitottan és előítélet-mentesen tenni, amennyire csak lehet. Namost ha egy kritikát olvas az ember, az jó ha valamilyen mértékben képes egy objektív szemszögből bemutatnia szóban forgó művet. Ez magában hordozza, hogy a kritikus reflektál a tartalomra. Hogyan írhatja valaki egy film történetvezetéséről, hogy rossz, ha nem hoz példákat. A példa viszont spoiler. Innentől mielőtt megnézek valamit, nem szeretek elolvasni semmit sem róla. Majd én eldöntöm, nekem jó-e. Nem sajnálom azt a két órát egy filmre - annak ellenére, hogy a legtöbb negatív kritika végén olvasható, hogy ha jót akarsz magadnak, ne pocsékolj el x időt az életedből erre. Az a baj, hogy az én szememmel ő úgysem fog látni.

Emlékszem apa csak somolygott a felháborodásomon, amikor elmesélt valami interjút Rowlinggal, és hogy mi várható az utolsó HP-kötetben. Ki tudok akadni az ilyesmin, mert visszafordíthatatlan. Elfelejteni úgysem fogom. És az első olvasás mindig feszültség, izgalom, mert nem lehet tudni, hogy mi lesz. Lehet tippelni, morfondírozni, de _tudni_ nem. Azután lehet az olvasásélményt fonomítani újraolvasással, amikor az ember nem falja azért a lapokat, hogy megtudja mi lesz a következőn, és az azutánin. Észrevenni a finom trükköket, a hagyma külseje alatti további héjakat. Ha valamelyik szenmzációhajhász újság megírja nekem, mit várjak a következő oldalon, akkor mi értelme az egésznek. Akar a fene _insider info_ -t, én csak olvasni akarok.

Ugyanez áll a filmekre.

Néha bele-beleolvastam a [cinematrix](http://index.hu/cinematrix)-ba, de hamar elment a kedvem. Mondjuk amúgy is van egy affinitásom szeretni olyan filmeket, amelyeket a többség utál. Mindenesetre örültem, amikor kiderült, nem csak én tartom [kritikán aluli](http://blog.rpg.hu/index.php/comment/2005/09/30/p461)-nak a cinematrixosok munkásságát. Kissé sok volt az a tizenkét kritikából tizenhárom fikázás. És miért kell egy jó filmbe is élcelődő nyelvcsapásokat fűzni. Nehogy már túl jót írjunk? Muszáj megmutatni, hogy azért itten az index a "legény a vásznon": olyan van, hogy jó, de elég jó sosem. És képesek elérni, hogy az egyszeri mozibajáró még rosszul is érzi magát, hogy neki ne adj' Isten tetszett ez a giccses vacak sekélyes unalomhegy. Annyi a bajom a dologgal, hogy az index mainstream, és szerintem sokan a cinematrixra alapozzák a véleményüket. [Néhányan nem.](http://blog.rpg.hu/index.php/comment/2006/02)

Amúgy... csak szerintem kezd túltengeni ez a spleen, hogy nem szabad túlságosan lelkendezni semmiért? Nem kúl... vagymi.

Akkor már maradok a [bevallottan amatőr](http://filmbuzi.freeblog.hu) vagy [hobbiból időnként](http://nezoter.hu/index.php) kritizálóknál. Szigorúan az adott film megtekintése után persze.
