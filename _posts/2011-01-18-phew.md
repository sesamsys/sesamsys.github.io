---
layout: post
title: Phew
author:
  display_name: sesam
  login: sesam
  email: petersz@me.com
  url: http://sesam.hu
date: '2011-01-18 01:30:56 +0100'
date_gmt: '2011-01-18 00:30:56 +0100'
tags:
- apple
- boot
- EFI
- godsend
- GPT
- iMac
- repair
- Time Machine
- Tech &amp; Gizmos
comments:
- id: 2330
  author: Szak1
  date: '2011-01-18 12:25:44 +0100'
  date_gmt: '2011-01-18 11:25:44 +0100'
  content: |-
    Utólag persze könnyű okoskodni, a hiba ismeretében. De ha egyszerűen kiveszed a gépből a rossz MBR-es vinyót, és "üresen" kapcsolod be, akkor az EFI elindul jól, és tudsz bootolni CD-ről -&gt; vinyó formáz (másik gépben, vagy USB külső házba téve, stb.) -&gt; formatál -&gt; újratelepít -&gt; time machine restore. Azért ügyes így is!

    Egyébként a fairség kedvéért érdemes megemlíteni, hogy a Windows 7 backupja ugyanolyan észrevétlen és hatékony, mint a Time Machine, és ő is megjegyzi a fájlok, mappák korábbi verzióit. Én egy ideig Windows 7-et futtattam a Macbookomon, aztán eladtam és vettem egy PC-t. Imádom a Windows 7-et. Nem vagyok tipikus eset.
- id: 2331
  author: SeSam
  date: '2011-01-18 12:43:57 +0100'
  date_gmt: '2011-01-18 11:43:57 +0100'
  content: Van fogalmad róla, milyen ipar kell ahhoz, hogy kivegyél egy iMac HDD-t?
    :]
- id: 2332
  author: Youkai
  date: '2011-01-18 19:52:54 +0100'
  date_gmt: '2011-01-18 18:52:54 +0100'
  content: Haj kérem, aki nem kér a Windowsból és az apple-re bízza az életét, az
    szenvedjen a szereléssel, nálam hasonló esetben, gép kikapcs. , oldallap lepattint
    vinyó lekábelez és kihúz, másik vinyó be , kábel be oldallap fel, egész 5 perc
    egy cigivel, gondolom ismerős, ha jól emlékszem neked is  gigabyte Auróra házad
    ;) Linuxal :)
- id: 2333
  author: oPalRx7
  date: '2011-01-20 13:17:48 +0100'
  date_gmt: '2011-01-20 12:17:48 +0100'
  content: A lényeg hogy minden jó lett a végére :)
---

Az Apple szórakozik velem. A **Target Disk Mode** gyönyörű megoldás. A **Time Machine** ijesztően hatékony. Ebben a sorrendben történt a mai este.

Szóval az volt, hogy megjött tesóm Pestre a MacBook tápkábelével, és a tartalék Firewire kábellel. Létezik egy olyan funkcionalitás ugyanis, hogy [Target Disk Mode](http://support.apple.com/kb/ht1661): a bootoláskor a T billentyűt lenyomva tartva a gép gyakorlatilag egy külső Firewire meghajtóként viselkedik.

Na nem az iMac. Bekapcsolás után ugyanaz a fehér képernyő maradt. Csak azért vettem észre, hogy történik is valami, mert otthagytam az egészet. Olyan 5 perc után kitette a Firewire ikont, de a MacBook nem látta külső HDD-nek. [Mint az közismert.](http://sesam.hu/2011/01/15/how-to-brick-an-imac)

Ekkor jutott eszembe a csavar: nem az iMac-et teszem Target Disk Mode-ba, hanem a MacBookot. A másik hasznos dolog ilyenkor ugyanis a külső winchesterről való bootolás képessége. Hogy mit akartam ezzel elérni, az még nem volt tiszta, de működött: a Firewire módba tett MacBookról elindult az OS X. (Gyönyörű megoldás egyébként szerintem, és irtó hasznos, a külső meghajtóként viselkedés képessége.)

Itt már kezdtem anyázni: **milyen dolog már az, hogy CD-ről nem, de külső Firewire HDD-ről tud bootolni egy nyomorult gép?** Hát ki látott már ilyet?

És akkor a MacBook OS X-ének a Disk Utility-ja még látta is az iMac merevlemezét. A lemezjavítás talált is nem egy hibát, az azt követő permission repair pedig átjogosította a kicserélt kext fileokat.

Restart után végre eljutott a gép a forgó kerékig, aholis megakadt. Na de a lényeg: egy hibás partíciós tábla miatt csinálta azt a gép, amit. (Utólag megtudtam, hogy ezt Mac rendszeren [GPT](http://en.wikipedia.org/wiki/GUID_Partition_Table)-nek hívják.) Őrület, hogy ettől úgy meggajdul a nyomorult [EFI](http://en.wikipedia.org/wiki/Extensible_Firmware_Interface), hogy - ezen nem bírom túltenni magam - CD-ről sem bootol. [FFFUUUUU.](http://twitter.com/#!/sesam/status/27099039480676353)

Mivel nem volt jobb ötletem, a friss OS X install mellett tettem le a voksom végül. Elvégre van backup, elvileg. Egy órát szüttyögött a DVD, és kaptam egy vanília hóleopárdot.

Az üdvözlőképernyő második kérdése, hogy akarok-e adatokat importálni. Már hogyne: fel is csatlakoztattam a Time Machine külső lemezét. Kijelölt mindent, és elkezdett másolni. Ennyi a rendszer. **A Time Machine oda-vissza egyszerű, mint egy szög.**

És tényleg igaz, hogy időgép. Mindent visszapakolt: beállításokat, szoftvereket, zenét, videót. Mintha két napig csak kikapcsolva lett volna a gép, nem nulláról újratelepítve. A Chrome megnyílt az utoljára becsukott tabokkal. Minden ikon, ablak a helyén. **Egyszerűen ijesztő, milyen hatékonyságú a rendszer.**

Megragadom az alkalmat: **ha OS X-et futtatsz, most vegyél egy külső vinyót. Azonnal. A Time Machine életet ment.**

Most már a következő harminc évre legyen az a terv, hogy az ilyeneket _kevesebb hisztivel_ és majdnem-agyvérzéssel éljem meg. Egyúttal köszönetemet szeretném kifejezni a szakmai segítségért [KTamás](http://blog.ktamas.com)nak, a lelki támogatásért pedig a Twitter-követőimnek. :]
