---
layout: post
title: Haribo macht Kinder froh
author:
  display_name: sesam
  login: sesam
  email: petersz@me.com
  url: http://sesam.hu
date: '2008-03-27 23:34:18 +0100'
date_gmt: '2008-03-27 14:34:18 +0100'
tags:
- Cathay Pacific
- fingerprinting
- Frankfurt
- immigration
- lufthansa
- Schengen
- Travel
comments:
- id: 1111
  author: foodlfg
  date: '2008-03-28 20:29:26 +0100'
  date_gmt: '2008-03-28 11:29:26 +0100'
  content: |-
    "Nyilván nem, biztos úr. Szójából van."
    Ez valami célzás volt ?
    Magyar szalonnát csempésztél Japánba ? O.O :Đ

    Egyébként én örülök, hogy visszamentél, mert így több esély van a japános bejegyzésekre. :P
- id: 1112
  author: SeSam
  date: '2008-03-31 19:56:42 +0200'
  date_gmt: '2008-03-31 10:56:42 +0200'
  content: Előfordulhatott, hogy így tettem. :P
---

Na megint Japánban.

Az úton nem sok történt. Még Ferihegyen kipróbáltam az óriási " **free** pannon wlan" plakátok hatására az internetet, de nem ment. Nem adott IP-t a DHCP. Persze lehet, hogy csak az OSX-et szűrik így. Mondjuk az egészet épp átépítik [Schengen](http://en.wikipedia.org/wiki/Schengen_Agreement) miatt ugye, szóval lehet, hogy csak ideiglenesen volt rossz. Amúgy még mindig megvan az a hülyeség, ami télen, hogy a 2A terminálon kell becheckelni, de a 2B-ről megy a gép. Ugyanígy hiába szálltunk le Frankfurtban az euroövezetben, a busz átvitt minket az EU-n kívüli terminálra kiszálláskor. Mondjuk ez most pont jól jött, mert a japán gép természetesen onnan indul.

Ja, meg azt még elfelejtettem, hogy a Lufthansánál van online check-in, 24 órával a gép indulása előtt. Roppant kényelmes, otthon az ember kiválasztja a (lehetőleg vészkijáratnál lévő és folyosói) ülést. (Nem, nem félek a repüléstől, de ott több a lábtér.) Aztán van egy masina a reptéren, ami a kártyát bedug - megnyom gombot bonyolultságú folyamatot követően kiköpi a beszállókártyákat. _Neat._

A Frankfurt - Osaka gépet pedig felturbózták ülésenkénti monitorral. Nagyon nem mindegy ám, hogy az ember azt néz, amit akar, vagy amit lenyomnak a torkán a látószög miatt az ülések feléből nézhetetlen közös LCD-ken. Saját monitort eddig csak a Cathay Pacificnél kaptam. (Legjobb társaság eddig, amihez volt szerencsém.)

Aztán nem volt vicces, ahogy a gép 80%-át kitevő japánok tíz perc alatt átmentek az útlevél-ellenőrzésen, mi _lesser beings_ meg egy órát fotózkodtunk. A vámos viszont még csak nem is beszélgetett velem, csak integetett, hogy menjek. Mentem. Szoktak amúgy kérdezgetni, főleg miután rájönnek, hogy valamit azért makogok a nyelvükön. És most van ez az új dolog, hogy ki kell tölteni egy nyilatkozatot, hogy nem hozol be veszélyes anyagokat, drogot, sok pénzt, húst... Nyilván nem, biztos úr. Szójából van.

Keleten a helyzet változatlan.
