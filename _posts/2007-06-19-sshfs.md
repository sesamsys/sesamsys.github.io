---
layout: post
title: sshfs
author:
  display_name: sesam
  login: sesam
  email: petersz@me.com
  url: http://sesam.hu
date: '2007-06-19 00:02:18 +0200'
date_gmt: '2007-06-18 15:02:18 +0200'
tags:
- Tech &amp; Gizmos
comments: []
---

Egy ideje helyhiánnyal küszködök a linuxon - filmgyűjtési szokásaimat ismerők gondolom nem csodálkoznak. Lényeg ami lényeg gondoltam utilizálni volna célszerű a laptopon lévő helyet is, ideiglenesen felfér 1-2 mozi oda is. Az egyetlen gond az volt, hogyan nézzem meg a filmeket a laptopról a PC monitorán. 19" mégsem 13.3" ugye. Sajnos a MacBook Mini DVI csatlakozójához nincs teljes méretű DVI-re átalakítóm, se másik kábelem, hogy direktben ráköthessem a monitorra. Valamilyen filemegosztásra volt tehát szükségem.

[NFS](http://en.wikipedia.org/wiki/Network_file_system) ugye már fut a linuxon, tehát a Macről gond nélkül elérem az összes linuxos meghajtóm, viszont ez visszafelé nem működik. És nem igazán fűllött a fogam ahhoz, hogy a MacBookon is elindítsak valamilyen fileszervert, mégiscsak midenféle ilyen-olyan hálózatra kapcsolódok vele, fő a biztonság. Egyetlen dolog ami állandóan fut az az ssh. (Bár opciókból egy klikkel azt indít amit nem szégyellek, előre konfigurálva.)

Na így találtam rá a [FUSE](http://en.wikipedia.org/wiki/Filesystem_in_Userspace)-alapú [sshfs](http://fuse.sourceforge.net/sshfs.html)-re. Gentoon mindössze annyi a teendő, hogy emergeljük a fuse és sshfs-fuse ebuildeket. Aztán egy modprobe fuse elindítja a kernel modult. Innentől userként sshfs host: mountpoint és violá, ssh-n keresztül úgy érhető el a host merevlemeze, mintha csak a gépben csücsülne. Figyelem, nem kell hozzá LAN-on lenni, akár a világ másik feléről is tökéletes. Értsd: elegendő sávszéllel Magyarországról nézhetném a filmeket a japán linux-gépről, ha nem lenne a KDDI-nek is idióta firewall beépítve a szolgáltatásába...

Úgy mellesleg ezt is honfitársunknak köszönhetjük. :)

[Ezen cikket követve](http://lifehacker.com/software/ssh/geek-to-live--mount-a-file-system-on-your-mac-over-ssh-246129.php) pedig visszafelé, Macről is megoldható a dolog, frontenddel.
