---
layout: post
title: harctéri jelentés
author:
  display_name: sesam
  login: sesam
  email: petersz@me.com
  url: http://sesam.hu
date: '2005-03-04 10:33:43 +0100'
date_gmt: '2005-03-04 01:33:43 +0100'
tags:
- Human Interest
comments: []
---

Tegnap olvasásértést írtunk. Ez tipikusan az a vizsga, amiről ez embernek fogalma nincs, hogy hogy sikerült. Olyan ravaszul vannak megszerkesztve a kérdések, hogy az ember hiába hiszi azt, hogy értette a szövegeket, mindig behúznak a csőbe. Ahhoz képest viszont, hogy mennyire ijesztgettek vele, hogy mily borzasztó nehéz lesz, közepesen el tudtam olvasni a dolgokat, ami az én szerény kanjitudásomat tekitve nagy siker. Na persze ettől még írhattam nulla pontot, tekintve a kérdések rafináltságát.

Ma pedig kanjiból írtunk, amin én az esélytelenek nyugalmával vettem részt. Ez sem volt megoldhatalan, mint kiderült, ha a megelőző egy hetet kanjitanulással töltöttem volna. Ez így ebben a formában nem történt meg, úgyhogy jó vagyok kb 30 pontra... kár, hogy 60 kell a továbbjutáshoz. Nem baj, a vizsgarendben négy nap van előjegyezve pótvizsgákra. Lehet, hogy a tanárok már tudnak valamit, amit mi nem?
