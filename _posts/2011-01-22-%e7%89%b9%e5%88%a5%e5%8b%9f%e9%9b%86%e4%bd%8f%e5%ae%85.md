---
layout: post
title: 特別募集住宅
author:
  display_name: sesam
  login: sesam
  email: petersz@me.com
  url: http://sesam.hu
date: '2011-01-22 07:48:34 +0100'
date_gmt: '2011-01-22 06:48:34 +0100'
tags:
- death
- house
- kansai
- rent
- suicide
- UR
- Japan
comments:
- id: 2335
  author: Vale
  date: '2011-01-23 03:38:14 +0100'
  date_gmt: '2011-01-23 02:38:14 +0100'
  content: persze a magamfajta vidékinek nem jut.
---

Talán az egyik legjobban ismert ázsiai babona a négyes szám szerencsétlen volta: a kiejtése megegyezik a haláléval. Szintén már-már sztereotípia az öngyilkosságok magas száma Japánban. Így aztán nem is akkora meglepetés a weboldal, ahol [a bérleményeikben elhunytak lakását lehet akciósan kivenni](http://www.ur-net.go.jp/kansai/tokubetsu/index).

Japán lakott területének népsűrűsége hatalmas, az ingatlanárak csillagászatiak. Azonban ha valaki nem bánja, hogy a lakásának az előző bérlője ott lehelte ki a lelkét, egészen jutányosan (féláron) juthat kecóhoz az [UR ügynökség](http://www.ur-net.go.jp) oldalán. (Az UR amúgy az Urban Renaissance rövidítése. A japánok szeretnek ilyen cégneveket adni.)

[![ur-tokubetsu](https://img.skitch.com/20110120-xaffngkcrn5wtwf3q8juyk16by.png)](http://www.ur-net.go.jp/kansai/tokubetsu/index)

A leírás egészen vicces: a lakásokat különleges ajánlatnak hívják, ahol az előző lakó sajnálatos körülmények között elhunyt: 特別募集住宅は、不幸にして先住者の方がお部屋の中で亡くなられた住宅です。

Viszont a lakbér nagyon olcsó, és a kint élő magyarok szerint pillanatokon belül elkapkodják a lakásokat, nagy a verseny értük. Minden hónap elsején vagy másodikán frissítik a listát, de pár óra múlva már el is kelt az összes.

Halál meg babona ide vagy oda, a pénz nagy úr.
