---
layout: post
title: Megint Állunk
author:
  display_name: sesam
  login: sesam
  email: petersz@me.com
  url: http://sesam.hu
date: '2010-12-23 14:46:53 +0100'
date_gmt: '2010-12-23 13:46:53 +0100'
tags:
- App
- Hungary
- iphone
- MÁV
- menetrend
- mobile
- railways
comments:
- id: 2281
  author: Depner
  date: '2010-12-23 21:29:01 +0100'
  date_gmt: '2010-12-23 20:29:01 +0100'
  content: |-
    Ennyit a world of potentialsról! :)

    Békés, boldog Karácsonyt kívánok Neked, és Családodnak!
- id: 2282
  author: Draquar
  date: '2010-12-24 21:27:26 +0100'
  date_gmt: '2010-12-24 20:27:26 +0100'
  content: |-
    Hoi!
    Nem bántásként, de amennyiben nem IC-re veszed a helyjegyet, hanem csak egy sima vonatjegyet veszel, azon sincs rajta az indulási időpont. Azért, mert te választhatod meg, hogy mikor és hány átszállással jutsz el A-ból B-be.
    Az csak megszokás, hogy az ember bemondja, a hány órakkor indulóra szeretne jegyet.

    A többivel egyébként egyet lehet érteni, de jelen pillanatban kurvára mással vannak elfoglalva; nagyobb pénzügyi foltokat kell betömni szerintem és nem webfejlesztésekre fordítják a figyelmüket.
- id: 2283
  author: SeSam
  date: '2010-12-27 17:55:12 +0100'
  date_gmt: '2010-12-27 16:55:12 +0100'
  content: |-
    @Draquar Úgy tudom az online jegyvásárlás eredetileg csak az IC pótjegyekre volt elérhető, később nyitották meg minden egyéb jegytípusra is, ennélfogva érthetetlen, hogy nem merült már akkor fel ez a probléma.

    Amilyen pénzekkel a MÁV dolgozik, egy ilyen projekt nekik apróság szerintem. Más kérdés, hogy inkább szárnyvonalakra költenek, amiken évente öten utaznak. :]
- id: 2284
  author: Draquar
  date: '2010-12-28 23:35:51 +0100'
  date_gmt: '2010-12-28 22:35:51 +0100'
  content: |-
    Nemtom öregem, én ezt tőled hallom először.

    Egy ilyen cégnél semmi sem apróság szerintem. Mindenből lehet szakítani egy "kicsit"...
---

Feltételezve, hogy sokan lesznek, akik majd ma (23-án) fognak csak hazamenni családjukhoz, már tegnap délelőtt vettem vonatjegyet a MÁV-Start ELVIRA oldalán. Nem volt hülyeség: ma reggeltől a jegyvasarlas.mav-start.hu dobott egy Skypeot, és elérhetetlen.

Pedig már korábban meg akartam jegyezni, hogy ha valami akkor a MÁV igazán meglovagolhatná az okostelefon-hullámot. Nem mondom, hogy rögtön írassanak iPhone appot, de **legalább egy nyomorult mobilra optimalizált aloldalt nem lehetne összedobni?** Igény lenne rá. Maximum 2011-ben eggyel kevesebb sztrájk férne bele a büdzsébe.

Egyszer volt szükségem arra, hogy a telefonon vegyek jegyet. (A céges proxy megfogta az OTP bankkártyás oldalát.) Senkinek nem kívánom azt a horrort, amit a normál méretű képernyőn is követhetetlen rendszer kezelése jelent 320x480-on. Ráadásul az a tevékenység, ami maximum pár kattintás kellene hogy legyen, legalább öt oldalon visz keresztül, amelyek nagyrészt fölösleges információkkal vannak megtömve.

Sima menetrendet amúgy már készítettek iPhone-ra: az [imenetrend.com](imenetrend.com) oldalt kell meglátogatni mobil Safariban (vagy bármilyen böngészőben [imenetrend.com/m/](http://imenetrend.com/m)). Ez a megoldás a MÁV saját weboldaláról szívja le az adatokat, garantálva a pontosságot, viszont jegyet venni nem lehet vele. Természetesen a vasútnak semmi köze hozzá.

[A Deutsche Bahn például egy ilyen arzenállal támad.](http://www.bahn.de/p/view/buchung/mobil/mobile-apps.shtml) Az iPhoneos megoldás funkciói:

> Die neuen Funktionen bieten Ihnen noch mehr Komfort, zum Beispiel:
> 
>   * Buchungsprofil: Ganz einfach zum Handy-Ticket durch persönliche Einstellungen
>   * Augmented Reality: Die Umgebung im Blick
>   * konkrete Verbindung in Kalender eintragen: So verpassen Sie nichts mehr
>   * Auswahl über das iPhone Adressbuch: Ganz einfach Freunde besuchen
> 


Ha a kuponos alkalmazásoknak van piaca, akkor ne mondja nekem senki, hogy a vonatjegynek ne lenne.

Mondjuk figyelembe véve, hogy **az ELVIRA értesítő emailben nincs benne, hogy mikor indul a vonat, amire a jegyet vettem** , csak a dátum, lehet, hogy túl sokat várok el a cégtől. A DB gyönyörű PDF formátumú elektronikus jegyének belinkelésétől eltekintek.
