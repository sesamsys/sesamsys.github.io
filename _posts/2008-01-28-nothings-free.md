---
layout: post
title: nothing&#039;s free
author:
  display_name: sesam
  login: sesam
  email: petersz@me.com
  url: http://sesam.hu
date: '2008-01-28 19:35:23 +0100'
date_gmt: '2008-01-28 10:35:23 +0100'
tags:
- adware
- download
- free
- P2P
- Qtrax
- last.fm
- Music
- Tech &amp; Gizmos
comments:
- id: 1031
  author: Youkai
  date: '2008-01-28 20:56:52 +0100'
  date_gmt: '2008-01-28 11:56:52 +0100'
  content: |-
    Feltalálták az itunes -t ismét, kicsit olyan utóérzésem volt a videót megnézve, bár kissé undorító, hogy a zenéket valamilyen használhatatlan formátumban nyomja. Meg rakjak fel fél tonna szír-sz*r 3. party lejátszóprogit, hát nem, nekem marad a winamp és kész, max az itunesre volnék hajlandó váltani, de ott 3 opciónak kellene meglenni,
    1, vista alatt nem egy elleni készülő lajhár sebességével működjön.
    2, Legyen Itunes store magyar honban
    3, könyörgöm map3 rakják már ki a zenét vagy valami "kvázi"szabvány
         loslessben... (nincs ipodom... még...(lehet, hogy jobb is ? :S )
    Nem tudom, hogy miért akarják a zenét minden árón hozzá betonozni a felhasználóhoz, ha valakinek kell megveszi, legalábbis jólétibb államokban. Jah, hogy akkor nem volna extra profit a kiadós srácoknak és nem bírnák fizetni a Ferrari részletei, hát ez engem valahogy nem hat meg.
     Gondolom itt meg a számok sem lesznek olcsóbbak, azt még én adok sávszélességet, a kereskedéshez... lol akkor már inkább a piratebay... vagy isohunt, azt megnézhetik a kiadók magukat.
    Amúgy nem értem a jól menő zenészeket, hogy miért nem fognak össze, s csinálnak egy saját kiadót, ahol végre megnéznék a felhasználók igényeit.
- id: 1032
  author: SeSam
  date: '2008-01-28 21:10:40 +0100'
  date_gmt: '2008-01-28 12:10:40 +0100'
  content: |-
    Az iTunesban a zenék M4A formátumúak, azaz MP4 audio, amit nemcsak a legtöbb lejátszószoftver (pl. Winamp) de az újabb "Dragon 2000" kategóriájú USBs lejátszók is támogatnak. Elég szabvány az.

    A Qtraxban a számok olcsóbbak lesznek, egészen pontosan ingyenesek.

    A Vistán van ami nem úgy megy mint egy lajhár? :evil:
- id: 1033
  author: Youkai
  date: '2008-01-29 01:05:38 +0100'
  date_gmt: '2008-01-28 16:05:38 +0100'
  content: |-
    Vistán bármi más, csak kell 2 giga ram , mondjuk a cicák is szeretik a sok ramot :)
    Amúgy wow, és Cs source gyorsabb vistán dx10-el mint xp-n sp2 vel :)
    A többi nem izgat játékügyileg :)
- id: 1034
  author: Szak1
  date: '2008-01-29 01:40:31 +0100'
  date_gmt: '2008-01-28 16:40:31 +0100'
  content: |-
    Igazak, amiket irtal, es egyet is ertek veluk, de en latok fantaziat a dologban.

    Az, hogy az en savszelessegemen terjednek a fileok, es a szolgaltatok zsebelik be a reklambevetelt, az valoban etikatlan. De aki nem nagy online jatekos, vagy hatlamas P2P letolto, es korlatlan internete van (azaz a felhasznalok ugy 70-80%-a), az fittyet hany ra.

    Ha ugy nezzuk, a YouTube is egy villogo, csilivili flash-oldal, es ennek ellenere hihetetlen nepszeru. Emekszel meg a KaZaa-ra, netalan a Napsterre? Zart forraskod, a gyarto honlapja kezdolapkent, azaz csupa idegesito dolog, es megis a vilag nagy resze rajta csungott.

    Valamennyire termeszetesnek tartom, hogy egy reklambevetelbol elo szolgaltatas nem engedi ki egy olyan kornyezetre a tartalmat (iPod), ahol az eredeti elkepzeles nem mukodne. Es, ha azt nezed, a last.fm-el is ugyanez a helyzet.

    A nagy gepigenyert kar, de azert ha beraksz egy hosszu playlistet (lehet ilyet?), es ott csucsul a draga a talcan, akkor nem sok bosszusagot okoz.

    Sajnalom, hogy a vilag nem arra fejlodik, amerre kellene (nyilt forraskod, linux, utf8, iskolakban openoffice-t tanitani, stb.), de ez a program akkor is nagyon sok felhasznalonak fog egy uj lehetoseget teremteni, hogy jo minosegben, teljes hosszaban halgathassak a szamokat.

    Mar latom az atlagos gepet: Vista, Internet Explorer, Win Media Player, Qtrax.
---

Mától indul a [Qtrax](http://www.qtrax.com), egy 25 millió zeneszámmal dicsekvő szolgáltatás, mely nem kevesebbet állít magáról, minthogy az első legális P2P zeneletöltő szoftver.

> Minden bizonnyal történelmi napként fogunk majd emlékezni 2008. január 28-ra, hiszen hétfőn elindul az az oldal, amelyen lehetővé válik 25 millió dal legális és ingyenes letöltése. A kezdeményezés mögött azok a nagy kiadók - többek között az EMI, a Universal Music és a Warner Music - állnak, amelyek az elmúlt évtizedben mindent megtettek, hogy levadásszák és bíróság elé cibálják a fájlcserélő oldalak működtetőit.
> 
> A Qtrax elindulását hivatalosan hétfőn jelentik be, a rendszer - némi reklám elviselés fejében - lehetővé teszi a dalok jogszerű letöltését, minden külön korlátozás nélkül.
> 
> A fájlok olyan digitális azonosítót is tartalmaznak majd, amelynek segítségével a kiadók követni tudják, hányszor töltöttek le és játszottak le egy számot. Az adatok alapján fizetnek majd a művészeknek, a kiadóknak és a forgalmazóknak, akik részesednek a hirdetési bevételekből is.

[Írja az inforadio.hu.](http://inforadio.hu/hir/eletmod/hir-176974)

Kicsit utánanéztem ennek a dolognak, mert ugye gyanús, hogy a nagy lemezkiadók egyszer csak ekkorát pálfordulnának...

Tehát a szolgáltatás arról szól, hogy egy zárt forráskódú szoftveren belül lehet hallgatni a digitális másolásvédelemmel ellátott zenéket, amely program mellesleg közben szénné bombázza a felhasználót reklámokkal. Az üzleti modell tulajdonképpen abból a szempontból zseniális, hogy a P2P rendszernek köszönhetően a felhasználók maguk szolgáltatják egymásnak a zenét, a cég meg csak zsebelheti be az iszonyatos reklámbevételt, a felhasználók zenehallgatási szokásairól készített csillagászati értékű adatbázisokról nem is beszélve.

Természetesen csak Windowsra. Mac majd márciusban. Linux, ahogy ismerem az ilyeneket, soha.

A letöltött zenéket iPodra nem lehet áttenni, hiszen az csak az Apple saját DRM-ével ellátott vagy nem korlátozott zenéket játszik le. Az inforádiós cikk szerint _"Más kérdés, hogy a 130 millió digitális lejátszóból egyelőre 50 millió az iPod, így ez aligha akadályozza meg a szolgáltatás sikerét."_ , ami elég vicces. Vagy csak szerintem elég az a 38% ahhoz, hogy számítson?

Amúgy [egy régebben megjelent cikk szerint](http://www.vnunet.com/vnunet/news/2158103/qtrax-back-p2p-frame) a rendszer úgy működik, hogy egy más lejátszók által nem ismert mpq formátumban tartja a zenéket, amelyeket csak néhányszor lehet meghallgatni. Egy idő után pedig vagy prémium előfizetésre kell váltani vagy megvenni az adott számot. Megvásárláskor viszont WMA-ban kapja meg az ember fia a cuccot, ami szintén nem kompatibilis az iPodokkal. (Amúgy tényleg ki hallgat WMA-ban zenét, már bocs...) Mindezek ellenére [a gizmodo például igen lelkes](http://gizmodo.com/349295/qtrax-promises-legal-p2p-music-sharing-service-the-impossible).

Nem tudom, engem valahogy nem hoz lázba egy lejátszó, amiből (legálisan) nem vehetem ki a zenéket (adok neki 20 másodpercet, hogy valaki feltörje a DRM-üket), és tonnányi reklámmal áraszt el. Kétkedők szives figyelmébe ajánlom a gépigényt: legalább másfél gigahertzes processzor és fél GB RAM. Hello, villogó flashözön.

Akkor már inkább [a last.fm új kezdeményezése](http://blog.last.fm/2008/01/23/free-the-music), mely szerint - először három országban (USA, UK, DE) - a zenék jelentős részét teljes hosszában lehet meghallgatni a webes lejátszójukban. Egyelőre háromszor, ugyanis a bétateszt elteltével előfizetésessé kívánják tenni a dolgot. Természetesen ők is a reklámokból fognak majd élni, de a last.fm-en egyelőre nincs túl agresszív reklámozás, és remélem, hogy ez az új teljes hosszában hallgatható számok bevezetésével is így fog maradni.

Szóval hiába vergődik a zeneipar, a felhasználók nem kérnek - szerintem - a szoftverhez kötött és másolásvédett zenékből. Szabadságot akarnak, hordozható lejátszóra való kompatibilitást akarnak, és azt, hogy megmutathassák vagy kölcsönadhassák a kedvenc számaikat egymásnak. Tessék erre üzleti tervet kidolgozni...
