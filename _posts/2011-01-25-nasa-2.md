---
layout: post
title: NASA
author:
  display_name: sesam
  login: sesam
  email: petersz@me.com
  url: http://sesam.hu
date: '2011-01-25 00:37:15 +0100'
date_gmt: '2011-01-24 23:37:15 +0100'
tags:
- awesome
- Carl Sagan
- epic
- NASA
- Reid Gower
- science
- space
- video
- youtube
- Art
- Tech &amp; Gizmos
comments:
- id: 2336
  author: Youkai
  date: '2011-01-25 08:23:56 +0100'
  date_gmt: '2011-01-25 07:23:56 +0100'
  content: |-
    Huh, ahogy néztem a videót a BSG jutott eszembe, ahogy Dr Baltar és a képzelt Capricai 5-ös beszélget.
    "Az emberiség az egyetlen faj a világegyetemben, akinek a gyilkolás az önkifejezése, művészeti szintre emeltétek a gyilkolást.."

    Most lehet hogy nem jól idéztem, de kb. ez volt a lényege, amíg az emberiség a profitét és a nyersanyagokért gyilkok és háborúzik, semmi keresni valónk kint. Csak az a baj, hogy lassan elfogy a nyersanyag és az erőforrás, mi meg lassan kihalunk, egy haldokló civilizáció vagyunk.
---

A [NASA](http://www.nasa.gov)-nál menőbb szervezetet nehéz elképzelni. Minden fiú-gyerekszobában ott vannak. Az emberiséggel egyidős álmokért küzdenek. Mindez videóban.

[Reid Gower](http://www.youtube.com/user/damewse), a videó készítője, a hanyatló érdeklődés és a csökkenő források feletti frusztrációjával magyarázza a motivációját. Szerinte a NASA többet érdemel:

> Felidegesített a NASA, ezért készítettem ezt a videót. A NASA a legcsodálatosabb, legkalandvágyóbb és legnagyszerűbb szervezet, amelyet ember valaha alapított, a kommunikációjuk azonban csapnivaló. De tényleg. Egyik tudósuk sem tűnik képesnek arra, hogy kapcsolatba kerüljön a közösségi médiát fogyasztó tömegekkel, pedig ez mindennél fontosabb lenne. A NASA pedig pont az a szervezet, amelynek a költségvetése közvetlenül a köz megítélésétől függ.
> 
> A NASA védelmében, befogadták a közösségi médiát. Talán az a lényeg, hogy nem teljesen értik, hogyan lenne a legjobb használni. Bár brilliánsak, úgy fest elfelejtették, hogyan osszák meg a reményeiket és álmaikat olyan módon, hogy az átlagember is átérezze. Így aztán az emberiség leggrandiózusabb projektjeinek pocsék PR és gigászi pénzmegvonások jutnak. ([forrás](http://www.youtube.com/watch?v=oY59wZdCDo0))

A videó alatt [Carl Sagan](http://en.wikipedia.org/wiki/Carl_Sagan) hangja hallható, aki egy generációnyi csillogó szemnek mesélte, milyen csodálatos a tudomány. A szöveg a Halványkék Pont ([Pale Blue Dot: A Vision of the Human Future in Space](http://en.wikipedia.org/w/index.php?title=Pale_Blue_Dot:_A_Vision_of_the_Human_Future_in_Space)) című könyvéből származik, amit nem tudom, kiadtak-e magyarul. Ha igen, akkor összehasonlíthatjátok a fordításomat:

> Vadászok voltunk és gyűjtögetők. Az ismeretlen vett körbe minket.  
>  Határunk a föld volt, az óceán és az ég.  
>  A járatlan út azóta is halkan hívogat.  
>  Kicsiny Föld bolygónk őrültekháza: száz, ezer, millió világ lakhelye.  
>  Mi, akik a saját planétánkat sem tudjuk rendbe rakni, versengés és gyűlölet szakít minket szét; mi merészkedjünk ki az űrbe?
> 
> Mire eljutunk oda, hogy letelepedjünk akár a legközelebbi naprendszereken, már megváltoztunk.  
>  Az emberöltők egyszerű menete megváltoztat minket.  
>  A szükség megváltoztat minket.  
>  Alkalmazkodó faj vagyunk.
> 
> Nem mi leszünk, akik elérik az Alpha Centaurit és más közeli csillagokat, hanem egy faj, amely nagyon hasonlít ránk, de több van benne erősségeinkből és kevesebb gyengeségeinkből.  
>  Magabiztosabb, előrelátóbb, ügyesebb és bölcsebb.
> 
> Minden hibánk mellett, a korlátaink és tévelygéseink ellenére, mi Emberek képesek vagyunk a nagyszerűségre.  
>  Milyen csodákat, melyeket elképzelni sem tudunk saját korunkban, alkot meg egy következő generációnk, és egy következő?  
>  Milyen messzire jut el nomád fajtánk a következő század végére, és a következő ezredévre?
> 
> A távoli leszármazottaink biztonságosan szétszórva naprendszerünk bolygóin és távolabb, egységben élnek majd.  
>  Közös örökségükkel, otthonuk megbecsülésével, és a tudattal, hogy bármilyen más élet is létezzen, az összes ember az egész univerzumban a Földről származik.
> 
> Feltekintenek az égre és próbálják megtalálni a kék pontot.  
>  Elcsodálkoznak, milyen harmatos is volt a lehetőségeink teljes tárháza valaha.  
>  Milyen vészterhes a gyermekkorunk.  
>  Milyen szerények a kezdeteink.  
>  Hány folyót kellett átszelnünk, mire megtaláltuk az utunkat.
