---
layout: post
title: Japán nyelvlecke
author:
  display_name: sesam
  login: sesam
  email: petersz@me.com
  url: http://sesam.hu
date: '2006-12-05 15:49:34 +0100'
date_gmt: '2006-12-05 06:49:34 +0100'
tags:
- Japan
comments: []
---

Norbi rendszeresen elgondolkodtató japán szójátékokkal lát el.

Vegyük például a következő mondatot: 父は死んでいない。Bár első látásra nem biztos hogy feltűnik, ez a mondat valójában jelentheti azt, hogy édesapám meghalt, de azt is hogy él. Az egész csak a hangsúlyozáson múlik. Első verzió, ahol az いない tagadó segédige. Itt az ige "te" formája + létige alakú folyamatos jelen idejű szerkezet szerint kb. " _Édesapám nincs meghalva._ " Azonban ha a "te" forma csak igeösszekapcsolásra szolgál (kb. határozói igenév): " _Édesapám meghalva, nem (él)._ " Ilyenkor az いない nem segédige, hanem az előlényekre használt létige tagadó alakja. Ide lehetne tenni egy vesszőt (父はしんで、いない。) de a vesszőt mint olyat tapasztalatom szerint roppant hektikusan kezelik a japánban...

A lóversenyes-telefonos példához hasolnó a lottóreklám, mely szerint "3億の大賞を当たりまShow!" A Show ugye kiejtve: ショー, tehát 当たりましょう lesz az igéből (felszólító mód): " _Nyerd meg a háromszázmilliós főnyereményt!_ "

Végül az igen ötletes nevű női sampon: 女髪 (めがみ, _megami_ ). Jelentése szimplán " _női haj_ " Viszont ha ugyanezt a kiejtést kicsit más jelekkel írjuk: 女神 (めがみ, _megami_ ) azaz " _istennő_ " =)
