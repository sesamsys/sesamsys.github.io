---
layout: post
title: Machinae Supremacy
author:
  display_name: sesam
  login: sesam
  email: petersz@me.com
  url: http://sesam.hu
date: '2006-07-21 19:52:10 +0200'
date_gmt: '2006-07-21 10:52:10 +0200'
tags:
- Human Interest
- Tech &amp; Gizmos
comments: []
---

Lássuk akkor mi történt mostanában.

Írtam egy német jog tesztet - sem nehézségében sem megvalósításában nem érdemel komolyabb nevet. Ennek ellenére volt olyan kérdés, ahol arra sem emlékeztem, hol és mikor foglalkoztunk vele, ami azért ritka. Mindenesetre nem tartok az eredménytől.

A mikroökonómia izgalmasabb volt. Rettentő paranoidok voltak a terem őrei, még a tolltartómat is elpakoltatták. Mindez csak azért bosszantott, mert két paddal arrébb a japán srácot békén hagyták a cuccaival a padon... persze bizonyosan csak elkerülte a figyelmüket, és semmi megkülönböztető szándékosság nem volt bennük. Maga a teszt azt bizonyította, hogy jól készültem, mivel nem volt ismeretlen kérdés. (Szokott... egyszerűen annyira nehéz követni az órákat, hogy előfordulnak fehér foltok. A japánok meg alszanak jegyzetelés helyett.) Ami gondot okozott, az az igaz-hamis és a _gap filling_ típusú tesztrészek, ahol nyilvánvalóan kiütközött, hogy nekem ez a japán még nem megy úgy. Ha teszem azt a cucc angolul van még relatíve könnyűnek is mondtam volna. (Dream on.) Majd meglátjuk mi lesz belőle. Októberben.

Addig meg kikapcsolódásnak tessék [Machinae Supremacy](http://machinaesupremacy.com/index.html). Hihetetlen koncepció, (enyhén szimfonikus) metál + Commodore64 [SID/MOS6581](http://en.wikipedia.org/wiki/MOS_Technology_SID) " _Sound Interface Device_ " chip. Avagy milyen lenne a metál C64. A csapat amúgy több okból is egyedülálló. Például a számaik legnagyobb része [letölthető](http://machinaesupremacy.com/discography.html) a weboldalukról, középső ujjat mutatva minden szerzői jogvédő doktrínának. Talán arról van szó, hogyha valami jó azt megveszik... Ezen felül ha már SID, nagy támogatói az [ogg](http://en.wikipedia.org/wiki/Ogg) formátumnak, ami körülbelül minden fronton kenterbe veri az mp3-at, és megintcsak jellemzően nem ismeri senki. Mivel mindenféle térítés nélkül kipróbálható, el lehet dönteni tetszik-e. Személyes ajánlatom a [Loot Burn Rape Kill Repeat](http://machinaesupremacy.com/music/machinae_supremacy-loot_burn_rape_kill_repeat.ogg). ^^
