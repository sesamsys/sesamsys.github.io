---
layout: post
title: yuukata
author:
  display_name: sesam
  login: sesam
  email: petersz@me.com
  url: http://sesam.hu
date: '2004-07-05 16:51:50 +0200'
date_gmt: '2004-07-05 07:51:50 +0200'
tags:
- Japan
comments: []
---

A hétvégén Mariya, Silvia és Vlada az _okaasan_ -jaikkal elmentek _yuukata_ -t próbálni. (Nah ez szép magyar mondat lett...) Az _okaasan_ anyát jelent, ugyanis létezik egy program a _ryuugakusei_ -eknek, amely révén "japán anyához" juthatnak. A japán anya lakására el lehet látogatni, kérdezni lehet tőle a japán élettel kapcsolatban, és hétvégenként szoktak programokat szervezni. Az egész a YWCA, azaz a Young Women's Christian Association keretein belül működik. Nekem ilyen anyám nincs, úgyhogy nem mentem. Képeket viszont láttam: a lányok kifejezetten jól néztek ki _yuukata_ -ban (A _yuukata_ a _kimono_ nyári változata, kevésbé vastag és nem selyemből van.) Természetesen van férfi változat is, bár Vladáé kísértetiesen hasonlított egy fürdőköpenyre... Megjegyzem nem kapták meg a ruhákat, csak felpróbálhatták. Igyekszem hamarosan képekkel szolgálni az eseményről.

Kicsit kivagyok épp, mert le voltam maradva egypár házival. Azaz nem is kevéssel. Néha előfordult, hogy egy-két kiadott dolgot nem csináltam meg, és sajnos az ilyesmi felhalmozódik. Most pótoltam a lemaradásaim. A feladatlapok egész szép köteget alkotnak az asztalon. Azonban van még egy _sakubun_ (fogalmazás) és az kegyetlen dolog. Lehet, hogy csak holnap adom be. Már zúg a fejem a nyelvtantól. Csakazértis fogok még legalább egy órát olvasni mielőtt lefekszem. Elvégre holnap nincs első órám.
