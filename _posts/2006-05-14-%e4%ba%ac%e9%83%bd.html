---
layout: post
status: publish
published: true
title: Kyoto
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 511
wordpress_url: http://sesam.hu/?p=511
date: '2006-05-14 23:33:34 +0200'
date_gmt: '2006-05-14 14:33:34 +0200'
tags:
- Japan
comments: []
---
<p>Megint voltam Kyotoban (<a href="http://wikitravel.org/en/Kyoto">京都</a>). Körülbelül másfél óra az út vonattal, de valahogy mégis más érzés az egész, mint Magyarországon átmenni egyik városból a másikba. Egyrészt talán azért mert a vonat gyakorlatilag nem megy át nem lakott területen, végig házak mellett visznek a sínek, valamint mivel Japánon belül egy Kobe-Kyoto csöppnyi távolságnak számít az egészhez képest.</p>
<p>Ezútta a <a href="http://www.momak.go.jp">Modern Művészetek Múzeuma</a> volt a cél, hogy megnézzünk egy <a href="http://www.momak.go.jp/Japanese/exhibitionArchive/2006/346.html">Hundertwasser-kiállítást</a>. Szegény általános iskolai rajztanárnőm valószínűleg csuklott. Emlékszem ő mutatott nekünk először Hundertwasser-képeket, és tette iskolai feladattá absztrakt képek készítését. Az biztos, hogy nem átlagos rajzóráink voltak.</p>
<p>Maga a kiállítás nekem nagyon tetszett. Képek és nyomatok mellett jónéhány nagyméretű Hundertwasser-ház modell is fel lett állítva. Én hiányoltam egy kicsit erősebb világítást: vagy a szemeim romlanak, vagy nem egy kép valóban közel félhomályban volt. Valamint - bár erről a kiállítók tehetnek a legkevésbé - egy házaspár úgy gondolta vicces lenne elhozni pólyás gyerekeiket, akik előre látható módon rendkívül élvezték a kiállítást. Ennek hangot is adtak...</p>
<p>Hundertwasser foglalkozott japán fametszet-nyomatokkal is. Ezeken a képeken meglepődve fedeztük fel, hogy a pecséteken kanjikkal is szerepel a neve, mint <em>hyakumizu</em> (百水). Elég egyszerű lehetett neki a fordítás.</p>
<p>A kiállítás után kérésemre elballagtunk megnézni a <a href="http://www.chion-in.or.jp">Chion-in</a>-t (知恩院). Ez egy Buddhista templom (お寺), ami nem összekeverendő a Shinto templommal (<a href="http://en.wikipedia.org/wiki/Jinja_%28Shinto%29">神社</a>). Fontos megkülönböztető jegyek, hogy a <a href="http://en.wikipedia.org/wiki/Shinto">Shinto</a> templomok narancsszínűek, és <a href="http://sesam.hu/.gallery/hyakumizu/dsc03516">torii-kapu</a> (<a href="http://en.wikipedia.org/wiki/Torii">鳥居</a>) van előttük. A Chion-in ezzel szemben fabarna. További hasznos információ, hogy buddhista templomba belépve tilos rálépni a főkapu küszöbére. Ez ugyanis olyan, mintha az ember édesapjának a vállára lépne, ami érthetően kerülendő cselekedet.</p>
<p>Még az odaúton keresztülvágtunk a <a href="http://www.japan-guide.com/e/e3925.html">Maruyama Park</a>on (円山公園) is, mint az a <a href="http://sesam.hu/.gallery/hyakumizu">fényképeken</a> is megfigyelhető.</p>
