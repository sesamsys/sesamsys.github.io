---
layout: post
title: shakaikagakugenron
author:
  display_name: sesam
  login: sesam
  email: petersz@me.com
  url: http://sesam.hu
date: '2006-02-06 14:57:23 +0100'
date_gmt: '2006-02-06 05:57:23 +0100'
tags:
- Human Interest
comments: []
---

Vizsgák 5/10, ami csak azért félrevezető, mert súlyozott értékelés szerint a java még hátravan. Ma volt ugye ez a társadalom-, természettudományok izé nevű ZH. Ez a könnyű, tankönyv- és jegyzetbevivős kétkredites tárgyak kategóriájába esik, de ugye láttam én már karón varjút - "azt hittem hogy tudom mégis megvágtak" tárgyat. Két esszékérdés volt, az első _Foucault_ és - nagy meglepetésemre - _Polányi_ munkáiból. (Ezen a részen lehetett támaszkodni a jegyzetre.) Illetve öt megadott kulcsszó alapján értékelni/jellemezni kellett a japán társadalmat. Ettől egyrészről már herótom van, viszont megvan az az előnye, hogy álmomból felébresztve is tudok tíz összefüggő mondatot mondani a japán társadalomról. Meglátjuk, mire lesz elég. (Megjegyzem, ilyen kutyaütő ZH-k vannak ám. El lehet képzelni, hogy ez egy japánnak mekkora kihívás... Érdemes összehasonlítani az otthoni jóféle ZH-kkal.)

Bár megnéztem a Yahoo-időjárásjelentést, és voltak is ott felhők meg esőcseppek, de csak estére. Ehhez képest hazafelé úgy eláztam... Nyilván esernyőt nem vittem, még kapucnim se volt épp. Ilyenformán kiderült, hogy a Sony fülhallgatóm vízálló (is). Komolyan mondom, ez a cucc jobb, mint egy sapka. Rendes fejhallgató formájú, tehát szól, nem csak perceg, mint egy fülbedugós változat. Valamint iszonyatosan strapabíró. A sok rángatás és tépkedés következményeként az egyik fülhöz tartó vezeték el is szakadt, de csak a külső műanyagborítás. A belső rézszál azóta is hősiesen tartja magát. Én már több alkalommal temettem a vezetéket pár erősebb rántás után, de eleddig nem sikerült tönkretenni. Ehhez képest rengeteg minőséginek mondott fülhallgatóm ment tönkre otthon, vagy kezdett csak az egyik fülre szólni.
