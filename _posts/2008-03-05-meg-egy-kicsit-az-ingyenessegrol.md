---
layout: post
title: még egy kicsit az ingyenességről
author:
  display_name: sesam
  login: sesam
  email: petersz@me.com
  url: http://sesam.hu
date: '2008-03-05 18:19:35 +0100'
date_gmt: '2008-03-05 09:19:35 +0100'
tags:
- American Gods
- CreativeCommons
- download
- free
- Ghosts
- mp3
- Neil Gaiman
- NIИ
- Books &amp; Literature
- Music
comments:
- id: 1088
  author: foodlfg
  date: '2008-03-06 01:25:57 +0100'
  date_gmt: '2008-03-05 16:25:57 +0100'
  content: |-
    Én már korábban letöltöttem, és szerintem is nagyon jó ötlet.
    Dicséretes

    Az egy másik, nem túl lényeges kérdés, hogy ezért a „zenéért” inkább a készítőknek kellene fizetni nekem, hogy belehallgattam. Nem az én stílusom.. (legalább a képek jók)
    Max valamilyen számítógépes játékba mehetne el valamilyen háttérzeneként. Mondjuk ilyenekből is hallottam már jobbat..

    Köszi a linkeket.
---

Amit ma érdemes tudni az ingyenes piaci modellekről és azok létrejöttéről, azt kiválóan összefoglalja ez a Wired-cikk: [Free! Why $0.00 Is the Future of Business](http://www.wired.com/techbiz/it/magazine/16-03/ff_free). A szerzőnek (Chris Anderson) jövőre könyve (FREE címmel) jelenik meg a témában, ahol gondolom a cikkben vázoltakat fejti ki részletesebben.

Példának (és hallgatnivalónak) pedig itt a [NIИ](http://www.last.fm/music/Nine+Inch+Nails) új albuma, a [Ghosts I-IV](http://ghosts.nin.com). Trent jó szokása szerint részben teljesen ingyenesen letölthető (Ghosts I), de a teljes csomag sem kerül sokba, ha az ember megelégszik a digitális formátumokkal.

[![Nine Inch Nails - Ghosts I-IV](http://www.sesam.hu.php5-19.dfw1-2.websitetestlink.com/wp-content/uploads/2008/03/ghosts_400x400_4.jpg)](http://ghosts.nin.com/ "Nine Inch Nails - Ghosts I-IV")

A [rendelési opciók](http://ghosts.nin.com/main/order_options) a következők:

1) Az első rész (Ghosts I) teljesen ingyen, 320 kbps mp3-ban.

2) A teljes album (Ghosts I-IV) digitális letöltésként (mp3, lossless Flac, lossless AAC) [$5, HUF520]

3) A teljes album két CD-n (digipak), plusz a második opció szerinti letöltési lehetőség [$10, HUF1040]

4) Deluxe verzió: két audio CD, egy adat DVD (Mac/Win) multitrack fájlokkal remixeléshez és egy Blu-ray lemez 24 bit 96 Khz audioval és exkluzív vizuális kísérettel a zenéhez. Valamint egy keményborítású könyvecske fotókkal. Természetesen a második opció szerinti letöltés itt is elérhető. [$75, HUF7800]

5) Az Ultra Deluxe 2500 darabos limitált kiadás mind elkelt. [$300, HUF31200]

A letölthető verziók tartalmaznak albumborítót és egy 40 oldalas PDF filet nagyfelbontású fotókkal. Valamint extraként 4:3 és széles képernyőkhöz való háttérképeket és ikonokat weboldalakhoz.

És a legfontosabb: **a teljes anyag CreativeCommons** (cc) Nevezd meg!-Ne add el!-Így add tovább! (by-nc-sa) **licensszel védett**. Azaz szabadon terjeszthető, másolható, rippelhető, remixelhető, torrentre kitehető. Legálisan.

Tehát ha valakinek kell az egész, és nem szeretné kifizetni az 520 Forintot sem, akkor elkérheti a szomszédjától vagy letöltheti a netről más forrásból, stb...

_Na körülbelül így kellene zenét kiadni._

Ezen kívül a már korábban említett szavazás eredményeképp [online elolvasható Neil teljes American Gods könyve](http://browseinside.harpercollins.com/index.aspx?isbn13=9780060558123&WT.mc_id=author_AmerGods_FullAccess_022208). Nyilvánvalóan egy PDF változat sokkal jobb (flexibilisebb) lett volna, de a Harper Collins így is nagyot alkotott szerintem. Az olvasówidgetet pedig folyamatosan fejlesztik a felhasználók visszajelzései alapján.

Ehhez kapcsolódik, hogy Neil írt az indokairól, amik miatt úgy döntöttek a kiadóval, hogy megéri kitenni egy teljes könyvet a netre ([The nature of free](http://journal.neilgaiman.com/2008/02/nature-of-free.html)). Azután olvasói levelekre is válaszolt a témában ([More on free and suchlike), ](http://journal.neilgaiman.com/2008/03/more-on-free-and-suchlike.html)majd további akciókról is beszámolt ([Born Free](http://journal.neilgaiman.com/2008/03/born-free.html)).

> "As I tried to explain in the Guardian interview, the problem isn't that books are given away or that people read books they haven't paid for. The problem is that the majority of people don't read for pleasure."

Neil Gaiman
