---
layout: post
title: egyetemről jelentjük
author:
  display_name: sesam
  login: sesam
  email: petersz@me.com
  url: http://sesam.hu
date: '2007-10-03 12:31:58 +0200'
date_gmt: '2007-10-03 03:31:58 +0200'
tags:
- finances
- monbusho
- QQ
- uni
- Japan
- Human Interest
comments:
- id: 835
  author: Magdi
  date: '2007-10-05 07:12:40 +0200'
  date_gmt: '2007-10-04 22:12:40 +0200'
  content: |-
    MSc? BSc?

    Es mi van az MA? BA? -sekkel?

    Tarsadalomtudomanyok rulez, tobb penz yeah! B)

    (Azert 8000 csokkentes az eleg nagy ervagas.)
- id: 836
  author: SeSam
  date: '2007-10-05 14:35:42 +0200'
  date_gmt: '2007-10-05 05:35:42 +0200'
  content: |-
    MA, BA szintúgy, csak most épp MSc-t írtam... fixed.

    Ja, teljesen elvadultak...
---

Nagy örömömre átépítik a kokubunt (国際文化学部). A hely eddig is inkább emlékeztetett ipartelepre, mint egyetemre, nade most a felújítás megadta a kegyelemdöfést. Ha lehet még nagyobb a tömeg is. (Ide jár az összes elsős az alapóráira.) A termek is tömve vannak egyelőre, meleg van és emberszag. A légkondi fali vezérlője szépen le van lakatolva egy dobozba, nehogymár az illetéktelen tanulósereg buherálja. Igazán örülnék, ha végre sikerülne kikerülnöm a vágómarha-oktatásból...

Idén egy vagon órám van a kokubunon, pedig már azt hittem sikerült megszabadulni a helytől.

A második órán a tanárnak volt annyi esze, hogy bekapcsolja a légkondit. Sajnos ez sem bizonyult elég erősnek, hogy elnyomja a mellettem horkoló csapat csapzott csókát, akiknek szerintem sport volt az előző órájuk...

A prof amúgy azt is elmesélte, hogy az új egyetemi policy szerint kötelező vizsgát tartani minden órán. Úgyhogy vége a beadjuk a report-ot és kapunk jegyet típusú tárgyaknak. Mondjuk nekem eddig is több vizsgám (és végi tesztem) volt, mint bármelyik ex-nyelvtanfolyamtársamnak.

Valamint e hónaptól az ösztöndíjunk mindössze nyolcezer yennel lesz kevesebb. Az indok a szokásos, defláció és csökkenő árak. A rizs biztos olcsóbb, meg a nyers hal, vagy nem tudom, de a büfében minden ital átlagosan 10%-kal drágább az előző félévhez képest. A mesterképzésben részt vevők pénzét is megnyirbálták, lassan annyit kapnak csak, mint az alapképzésesek pár éve. Ez különösen azért kellemes, mert az ember harmadévesen nem háborodhat fel, hogy a 'zédesanyátokat, megyek haza... illetve megteheti, de akkor nincs diploma.

A harmdik órán legalább net van (elértünk a jelenig) (kokubunon teremtől függ), de a VPNt úgy konfigurálták, hogy az MSN-en kívül más IM nem tud csatlakozni. Logikus.

Nyafogást hallottak.
