---
layout: post
title: Pöttyös utca következik
author:
  display_name: sesam
  login: sesam
  email: petersz@me.com
  url: http://sesam.hu
date: '2007-08-23 12:42:27 +0200'
date_gmt: '2007-08-23 03:42:27 +0200'
tags:
- Japan
- Human Interest
comments:
- id: 757
  author: zsuzska
  date: '2007-08-25 08:35:05 +0200'
  date_gmt: '2007-08-24 23:35:05 +0200'
  content: Azert ha mar repulo, talan nem veletlen, hogy eddig csak japan belfoldi
    gepen hallottam, a kerjuk ne fessek a szemuket felszallas kozben figyelmeztetest,
    es ha a tobbi felesleges is, ez, valljuk be,  elengedhetetlen.
---

Volt szó a kommentek között, hogy a magyar buszok is bemondogatják a megállókat. (Sajnos ritkán, jól gondolom?) Namost én még véletlenül sem ez ellen fakadtam ki. Teljesen hasznos és érthető az állomások bemondása. Mert mi van ha valaki nem ismeri a környéket ahol éppen buszozik? Vagy ha köd/sötét van és nem látszik sok minden a külvilágból? Nekem gyakran hiányzott Pesten az ilyesféle információ, bizony.

Ehhez képest minden megálló után felhívni a figyelmet a buszozás számtalan halálos veszélyére és az alapvető illemtani ismeretekre nálam egyenlő a kedves utazóközönség hatéves gyerekekkel való azonosításával. Bár meglehet ez a hatéves gyerekek durva inzultálása. ( _psychotic lowlife community_? - nevermind) Ami aggasztó, hogy az állítólag fejlett országokban ez mennyire dívik. Innen már csak egy lépés a ne szárítsunk macskát a mikróban és az [Idiocracy](http://imdb.com/title/tt0387808). Na mindegy...

Egészen halkan említem meg a repülőgépek biztonsági ismertetőit. Már én is fejből elmondok egyet, pedig olyan borzasztó sokat azért nem repülök. Elhiszem hogy kell, de nem lehetne mondjuk levizsgázni belőle egyszer aztán hagynának békén, vagy valami?
