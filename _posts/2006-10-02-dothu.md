---
layout: post
title: dothu
author:
  display_name: sesam
  login: sesam
  email: petersz@me.com
  url: http://sesam.hu
date: '2006-10-02 06:31:10 +0200'
date_gmt: '2006-10-01 21:31:10 +0200'
tags:
- Human Interest
- MMOG
comments: []
---

Már gondolom sokan azt gondolták, örökre így marad a blog angolnak. A statisztikákat nem nézegettem mostanság, de a kommentek megcsappantak. Ahhoz képest, hogy állandóan szidom a japánokat, mi sem állunk túl rózsásan a nyelvtudással itthon azért.

Akkor lepődtem meg, amikor megtudtam, a manapság divatos MMORPG-k magyar játékosbázisa is a legtöbbször nem vagy alig beszél angolul. Ami még talán hagyján egy egyjátékos helyzetben, nade egy virtuális közösség tagjának lenni gyakorlatilag kommunikációra képtelenül abszurdan hangzik. Arról nem beszélve, hogy - legalábbis az én szememben - épp a játék esszenciájától fosztja meg magát az, aki nem vagy csak alig érti mi zajlik körülötte.

A bloggal is ez a baj. Ha magyar, az rettentő kényelmes lehet, viszont a világ többi része ezzel kirekesztődik. És az angol, mint be nem vallott lingua franca, egy hihetetlenül széles közönségnek nyitná meg a sesamhut.
