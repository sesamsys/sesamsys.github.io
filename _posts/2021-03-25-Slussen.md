---
layout: post
title: Slussen
author:
  display_name: sesam
tags:
- Slussen
- Stockholm
- construction
- Sweden
- travel
---
Ezt a képet a 2015-ös stockholmi kirándulás alkalmával készítettem, amikor már elkezdődött a slusseni csomópont teljes újjáépítése.

<figure><img src="{{ site.url }}/assets/images/slussen.jpeg"><figcaption>Már nem ilyen</figcaption></figure>

A projektet bemutató infóvideó tanúsága szerint már 2014-ben az volt a cél, hogy az autóforgalom kiszolgálása helyett a tömegközlekedők, a kerékpárosok és a gyalogosok igényeit helyezzék előtérbe.

<iframe width="560" height="315" src="https://www.youtube.com/embed/oqXHIG5Ffuk" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Gigászi munka, hiszen a mai napig Slussen a fő összekötő kapocs Stockholm északi és déli része között, és az építkezés közben biztosítani kell a folyamatos közlekedést. Két timelapse videón látható az elmúlt hét év a [Katarinavägen](https://www.youtube.com/watch?v=TYLRU8YoUzI) (errefelé van az albérlet) és a [Slussbron](https://www.youtube.com/watch?v=4GfiOCSfXUA) (Gamla Stan, az óváros) irányába. Az egy elég menő pillanat, amikor az új autós híd, a [Guldbron](https://en.wikipedia.org/wiki/Guldbron), egyszer csak megjelenik, mert egy darabban hozták uszályon.

Lent az utcaszinten pedig vannak a vicces plakátok.

<figure><img src="{{ site.url }}/assets/images/mindfulness.jpeg"><figcaption>A legjobb hely gyakorolni a meditációt</figcaption></figure>

<figure><img src="{{ site.url }}/assets/images/center_of_chaos.jpeg"><figcaption>Üdv a pokolban</figcaption></figure>

Direkt csináltak kis ablakokat a palánkokon, hogy lehessen nézni az építkezést, gondolva a gyerekekre is. Halad a dolog, mert az a híd, amire a gyalogosforgalmat terelték amikor kiköltöztünk tavaly ősszel, már eltűnt. Ütemezve adnak át részeket, de biztosan csúszik a projekt, például az egyik táblán már 2025-ös dátum szerepel.