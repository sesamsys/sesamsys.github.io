---
layout: post
title: Order of the Phoenix
author:
  display_name: sesam
  login: sesam
  email: petersz@me.com
  url: http://sesam.hu
date: '2007-07-16 23:34:51 +0200'
date_gmt: '2007-07-16 14:34:51 +0200'
tags:
- Movies &amp; TV
comments: []
---

![The Order of the Phoenix theater ticket](http://www.sesam.hu.php5-19.dfw1-2.websitetestlink.com/wp-content/uploads/2007/07/hpphoenix.jpg)

Eléggé vártam ezt a filmet, de összességében csalódást okozott. Figyelem, mivel dühös vagyok az átköltésekért, spoileres lesz a kritika, tovább mögé rejtem.

Nem igazán értem a filmeseket, hiszen az objektív hibákat is sikerült elkövetniük. Ezalatt azt értem, hogy egy rakás dolog más, mint a könyvben le van írva. És itt most olyanokra kell gondolni, mint például Mad-Eye Moody, akinek a régi fényképen is mágikus szeme van, holott úgy emlékszem konkrétan van is erről egy mondat a könyvben. Vagy a _levicorpus_ , ami ugye a hatodik könyvig elő sem jött... Ezeket simán ki lehetett volna küszöbölni ha megnézetik valakivel az anyagot, aki legalább kétszer elolvasta az írott változatot. És mielőtt még valaki kukacossággal vádolna: ezek tényleg nem olyan dolgok, amiket nem lehetett vagy drága lett volna filmen megvalósítani. Viszont borzasztóan idegesítőek. Mert nem a könyvet akarták megfilmesíteni? Akkor miért kell átírni? Vágni azt kell, azt aláírom, de újrakölteni?

Más kérdés, hogy én a vágással (szubjektí rész) sem vagyok kibékülve. Ismét egy hosszú, mégis összefüggéstelen vágta lett a végeredmény, kulcsszálak megkurtításával és kihagyásával. Szinte semmi nem maradt az ötös könyv érzelmi töltetéből, pedig ez a rész pont erről kellett volna hogy szóljon szerintem.

Ami viszont rendben volt az a látvány. Azt nem mondom, hogy én is így képzelem el a HP univerzumot, de az ő verziójuk sem rossz. Az Order vs Death Eaters csatában például roppantul tetszett a fekete-fehér füstbe burkolózás, még akkor is ha cseppet sem új, és ellentmond a könyvnek. Ezek után nem értettem miért nem lehetett a szökőkutat feléleszteni, miért kellett az elementál-harc. És ez most nem csak arról szól, hogy mi mutat jobban a vásznon vagy mit volt egyszerűbb lerenderelni. A lényeg, hogy Voldemort csak a pusztításra tud gondoni, ezért használ tüzet, _avada kedavra_ -t stb. Dumbledore fegyvere a szeretet, az élet, ezért "harcol" a szobrokkal. A filmkészítők választása a mű üzenetét, lényegét rombolja.

Hogy ne csak szapuljak, és főleg ne azzal fejezzem be, Lunát egyszerűen imádtam. Luna a könyvbeli robbanó egysorosai miatt nagy kedvencem, és a filmbeli megvalósítása száz százalékosan "átjön", hogy dobjak egy Pélyt.

Amúgy 6/10, értékelem az igyekezetet de inkább elolvasom a Rowling változatot még kétszer.
