---
layout: post
title: számmisztika
author:
  display_name: sesam
  login: sesam
  email: petersz@me.com
  url: http://sesam.hu
date: '2005-10-25 18:54:28 +0200'
date_gmt: '2005-10-25 09:54:28 +0200'
tags:
- Japan
comments: []
---

Ígértem non-geek tartalmú bejegyzést ugye.

Jó memóriával rendelkezők emlékeznek a _yakuza_ jelentésére, igaz? Mármint hogy 8-9-3 _ya-ku-za_. Ez a fajta számolvasás nem korlátozódik ám csak erre. Ahogy nálunk is elterjedtek a 888-CARS jellegű telefonszámok - amit hősiesen bevallom sokáig egyáltalán nem értettem, nem SMS-eztem eleget láthatóan - Japánban is így tesznek memorizálhatóvá telefonszámokat. Szintén erős agymunkába és némi Magdi-segítségbe tellett ráeszmélnem, hogy a misztikus 5489 feliratú ablak a JR jegypénztáránál nem más, mint _go-yo-ya-ku_ , azaz _goyoyaku_ \- helyfoglalás. (A "go" szócska az összetett szavak kínai eredetű tiszteleti előtagja. Hasonló az _osake_ "o"-jához.)

Nem csak számokkal megy a játék. Az eddigi legjobb Japán reklám, amit láttam, egy kávéé. A reklámszöveg csak ennyi: "inspiration". De ez úgy van leírva, hogy az ivás kanjiját használják hozzá, így: _in-spiration_. Ugyanis a _nomu_ (inni) jel kínai olvasata éppen _in_. Itt látható:

![in-spiration](http://blog.livedoor.jp/gai_jin/b4dad9db.jpg)

([forrás](http://blog.livedoor.jp/gai_jin/archives/12662949.html))

Ehhez hasonló a _kestick_ nevű cucc, amit ma láttam egyik osztálytársamnál. A _kesu_ jelentése törölni, radírozni, így lesz a korrektorceruza (stick) fantázianave _kestick_.

Utolsó érdekesség: gondolom kevesen tudják, hogy az egyik neves gumigyár, a Bridgestone, honnan kapta a nevét. Az alapítóját úgy hívták, hogy _Ishibashi Shoujirou_ (1889-1976). Namost az _ishibashi_ kőhidat jelent japánul, van is ilyen vasútállomás Oszakában... Aki nem hiszi, [járjon utána](http://www.bridgestone.co.jp/info/profile/bscb_j1.html)! :D

Záróakkordként mégiscsak fél-geek közérdekű: kihelyeztem szép cimkéket jobbra az archívum alá, ahonnan elérhető minden létező RSS és RDF feed amit a b2 rendszer támogat. Plusz frissítettem egy kicsit a [Nexus](../../../read.php) oldalt, mivel az általam olvasott blogok egy része megszűnt, viszont érkeztek új versenyzők is.
