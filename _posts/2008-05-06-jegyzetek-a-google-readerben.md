---
layout: post
title: Jegyzetek a Google Readerben
author:
  display_name: sesam
  login: sesam
  email: petersz@me.com
  url: http://sesam.hu
date: '2008-05-06 11:28:22 +0200'
date_gmt: '2008-05-06 02:28:22 +0200'
tags:
- FriendFeed
- Google Reader
- Tech &amp; Gizmos
comments: []
---

További Reader nyalánkságok. [(Előzőleg a zenelejátszó volt ugye.)](http://sesam.hu/2008/05/04/audio-in-google-reader) Én csak ma fedeztem fel, de ettől még lehet, hogy régebb óta ott van: jegyzeteket is lehet immár a Readerben tárolni.

Mit is jelent ez? Nekem például a legnagyobb problémám a Readerrel az volt, hogy mit tehetek akkor, ha szeretnék valami olyat megosztani a saját ["újságomban"](http://www.google.com/reader/shared/10646035083285288659), amire nem vagyok feliratkozva. Eddig nem volt más módszer, mint feljelentkezni, és úgy megosztani az adott cikket. Továbbmegyek, mi van ha nincs is RSS/Atom feedje az adott weblapnak? Na erre nyújt sokkal egyszerűbb megoldást a jegyzet.

A böngésző könyvjelzői közé felvehető egy _Note in Reader_ gomb, amire kattintva a weblapon kijelölt részből azonnal jegyzetet készíthetünk. Ez pedig egy kattintással már meg is osztható. Slusszpoén, hogy a jegyzetek bevezetésével kommentárt is fűzhetünk az egyéb megosztott cikkekhez.

Ezek szerintem tipikusan olyan fejlesztések, amire minden Reader felhasználó várt. A megvalósítást is elsőrangúnak találom. Érdemes kipróbálni.

[Részletesebben az angol nyelvű hivatalos Reader-blogon.](http://googlereader.blogspot.com/2008/05/share-anything-anytime-anywhere.html)  
[Saját újságom.](http://www.google.com/reader/shared/10646035083285288659) (Google Reader megosztott cikkek)  
[Aggregált FriendFeed.](http://friendfeed.com/sesam)
