---
layout: post
status: publish
published: true
title: Observe and Report
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 1742
wordpress_url: http://sesam.hu/?p=1742
date: '2009-08-02 10:01:41 +0200'
date_gmt: '2009-08-02 01:01:41 +0200'
tags:
- Observe and Report
- review
- Seth Rogen
- Movies &amp; TV
comments: []
---
<p class="intro">Kikapcsolásként gondoltam megnézem az Observe and Reportot. A <a href="http://filmbuzi.hu/archives/2009/02/07/observe-and-report-trailer">trailer</a> meglehetősen beteg és altesti humorban bővelkedő agyatlanságot sugallt, ami így a vizsgák közepén belefért volna. Csak épp a film kicsit más, mint azt az ember elsőre gondolná.</p>
<p><img src="http://img.skitch.com/20090802-8ciicf89nb36677wqskyny74q1.png" alt="seth-rogen-buta-feje" /></p>
<p>A történet szerint egy városszéli pláza parkolójában egy magamutogató perverz riogatja a nőket. Amikor a sminkespultnál dolgozó Brandi (Anna Faris) is áldozatul esik, Ronnie (Seth Rogen) - a pláza biztonsági őre - elhatározza, hogy majd ő kézre keríti a meztelenkedőt, ily módon beférkőzve Brandi kegyeibe. Ebben azonban versenytársra lel Detective Harrison (Ray Liotta) személyében, akit kirendeltek a nyomozás vérgehajtására.</p>
<p>Ronnie azonban nem csak mániás depressziós, de eléggé buta is. A szerencsétlenkedéseit nézni számomra nem vicces volt, hanem inkább szánalmas. Ráadásul nem csak fekete humorban bővelkedik a mozi, hanem meglepetésszerű brutalitásban is. Még talán jobban megérdemelt a korhatáros besorolásmint egy lövöldözős-mészárlós filmnél, mert az Observe and Report pszichésen is támad.</p>
<p>A filmben - mondhatni - nincs egyetlen normális ember sem. Kicsit hasonlít a dolog a "zoxigén" és "nefürgyéle" magyar memékhez. Ha valaki ezeken jót röhögött, akkor az O&amp;R is tetszeni fog neki valószínűleg. Én csak időnként tudtam nevetni rajta.</p>
<p>Egy jelenetben tulajdonképpen önértékeli magát a film. Harrison egyik rendőrtársa elrejtőzik a szomszéd szobában, hogy meglesse Ronnie megszégyenítését, de pár mondat után inkább kijön: <em>"Arra gondoltam, hogy vicces lesz, de igazából csak rendkívül szomorú. Úgyhogy inkább lelépek."</em></p>
