---
layout: post
status: publish
published: true
title: feels_like_home
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 350
wordpress_url: http://www.sesam.hu.php5-19.dfw1-2.websitetestlink.com/?p=350
date: '2005-05-20 07:38:58 +0200'
date_gmt: '2005-05-19 22:38:58 +0200'
tags:
- Japan
- Human Interest
comments: []
---
<p>Visszamenőleges eseményekről írok. Kellett nekem panaszkodni, hogy nem történik semmi. Tegnap elindultam az egyetemre, ámde azzal kellett szembesülnöm, hogy a biciklimnek csak hűlt helye fogadott. Először csak arra gondoltam, hogy az irodából valaki arréb vitette, mivel a vendégek számára kijelölt parkolóban hagytam. Bár így is furcsállottam, hogy vajon hogyan nyitották ki a zárat... Persze senki sem nyúlt hozzá, egyszerűen ellopták. Fantasztikus, még hozzá sem szoktam, hogy van biciklim. (Az irodában egy úriemben gyakorlatilag felkacagott, amikor közöltem, hogy nem találom a biciklit. Jóhogy nem nevet ki! Ott egy kicsit bizsergetett, hogy én ezzel most nagyon elekzdek ordítozni, de végül nem tettem.) Amúgy a kerékpár váza hozzá volt kötve a korláthoz, tehát nem csak a japánban megszokott módon a kereke volt lelakatolva. Aki ezt elvitte annak vágni/fűrészelni kellett.</p>
<p>Tekintve hogy megszűnt a közlekedési eszközömként létezni a bicikli, el kellett gyalogolnom Sannomiyába vonatbérletet venni, aminek folyományaként majdnem elkéstem a japánórámról. Utána úgy éreztem kell egy kis lélekápolás, úgyhogy meglátogattam az irodánkat (a jogi karét) aholis - nicns rá jobb szó - imádnak. Noguchi-san amint meglátott széles mosollyal érdkelődött, hogy hogy vagyok, stb. Majd mintegy bocsánatkérően, hogy ilyenekkel zargat kitöltettett velem egy felmérést a lakhelyemről. Kifejezetten kellemes így ügyintézni.</p>
<p>Napi teendőim után kénytelen voltam meglátogatni a rendőrséget. Teljesen részletesen kihallgattak, mikor láttam utoljára a biciklim, mikor vettem észre, hogy nincs meg, stb. Nem mulasztották el megjegyezni, hogy milyen nagyszerű, hogy egy év után így beszélek japánul, meg le tudom írni kanjival a címem (lol), és így tovább. Rettentő kedvesek voltak, annyi szent. Szóval a harci helyzet az, hogy körözik a biciklim és nagyon gambarnak. Persze közlekedési ellenőrzés ide vagy oda, aki ellopja csak van annyi esze, hogy nem csalinkázik vele az utcákon mintegy kihívva a sorsot, hogy igazoltassák...</p>
