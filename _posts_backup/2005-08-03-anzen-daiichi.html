---
layout: post
status: publish
published: true
title: "&quot;anzen daiichi&quot;"
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 391
wordpress_url: http://www.sesam.hu.php5-19.dfw1-2.websitetestlink.com/?p=391
date: '2005-08-03 23:23:46 +0200'
date_gmt: '2005-08-03 14:23:46 +0200'
tags:
- Japan
comments: []
---
<p>Oyun, Alina és Daniela átjöttek Kobébe strandolni. Hát Kobe - mint kikötőváros - nem éppen a homokos tengerpartjairól híres, de ez van. Gondoltam ha már jönnek, velük tartok a Suma beach-re. Spórolás céljából biciklivel mentem, persze sejtette a fene, hogy kb 15km a táv. Igazából nem is lenne baj a biciklizéssel errefelé, csak épp állandóan építési területekbe botlik az ember. Látszólag teljesen rendben lévő - vagy csak én edződtem magyar utakon - útfelületeket és -kereszteződéseket díszítenek fel karácsonyfaként vörös figyelmeztető jelzésekkel, és bontanak/építenek belőle/hozzá. Kb egy-másfél óra alatt azért lekeveredtem, úsztam a Csendes-óceánban kicsit, és leégtem. Főleg lábilag és arcilag. Utólag úgy gondolom, elsősorban a biciklizés alatt, mert például a szemüvegem egész szépen kirajzolódik.<br />
Ha valaki nagyon irigyel a beach-élményért, azért annyira nem nagy szám Kobe tenger-, azaz óceánpartja. Szerintem pl mesterséges, szépen lebetonozták, aztán rádöntöttek párszáz tonna homokot. Plusz kiraktak nagy, undorító beton hullámfogókat is. Meg annyira nincs messze a kikötőtől sem, szal tudja a fene, mennyire tiszta. Mindenesetre élőlény nem volt benne sok, ami bizonyos szempontból jó, de lehet épp aggasztó jel is. Nézőpont kérdése.<br />
De legalább láttam hihetetlen gothloli fürdőruhákat. A japán női bikinikről azt kell tudni, hogy mind szivacsbetéttel rendelkeznek optikai tuning céljából, így aztán meglepetések érhetik a levételekor az önjelölt tesztelőket. Sőt egyes extra darabok még mű-mellbimbókat (!) is rejtenek. (Bár ezt ki lehet venni.) Ezen kívül nagy divat a hajba helyezhető virág is, valamint egyes testékszerek. Külön kedvencem a lehetőségek határáig kiszőkített japán idol-lány, szénné napozva, fehér fürdőruhában, rózsaszín szívecskés köldökpiercinggel. Ja, és a helyi hölgyek fürdéshez is sminkelik magukat...<br />
Láttunk potenciális Yakuzákat is, háromajtós szekrény verzióban, erősen tetoválva. Kobe egyébként is fontos központ, itt lakozik ugyanis a Yamaguchi-gumi, egy vezető Yakuza-sejt. A későbbiekben előfordul, hogy 893-nak fogom őket titulálni. Ez abból ered, hogy a ya-ku-za egyenlő a 8-9-3 számokkal. Ez egy kártyajátékra utal, ami megtévesztésig hasonlít a magyar 21-ezéshez, csak épp 19-et kell összegyűjteni. Namost 8+9+3=20, azaz ők már "kívül esnek a körön", azaz a társadalmon, a törvényen. Így lettek Yakuza.</p>
