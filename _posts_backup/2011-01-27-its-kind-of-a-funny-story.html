---
layout: post
status: publish
published: true
title: It&#039;s Kind of a Funny Story
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 2233
wordpress_url: http://sesam.hu/?p=2233
date: '2011-01-27 19:51:56 +0100'
date_gmt: '2011-01-27 18:51:56 +0100'
tags:
- funny story
- isolde
- review
- the xx
- Movies &amp; TV
- Music
comments: []
---
<p class="intro">Craig átlagos srác átlagos problémákkal: az apja erőlteti a felvételijét egy elit suliba, a kiszemelt csaja a legjobb barátjával jár, és időnként idegességében sugárban hány egyet. Igazán komolyan senki sem veszi, így gyakorlatilag a Brooklyn hídról leugrás helyett veteti fel inkább magát egy kórházba.</p>
<p><img src="https://img.skitch.com/20110127-1xayqjk92hjyfhn6rmwapddu8c.png" alt="benchscene" /></p>
<p>A zártosztályt persze a szokásos alakok népesítik be: skizofrének, antiszociálisok, depressziósak. Meg egy szép és pont korban illő lányka, Noelle.</p>
<p>Engem kicsit zavart, hogy a készítők feltételezett szándéka ellenére minden fordulatot kilométerekre előre lehetett látni, a karakterek sem igazán hoztak újdonságot vagy meglepetést. Különösen igaz ez a drámaibbnak szánt részekre. Amúgy se számítson senki Száll a kakukk fészkére jellegű mélységekre: az <a href="http://www.imdb.com/title/tt0804497">It's Kind of a Funny Story</a> ízig vérig (fekete) komédia.</p>
<p>Ami viszont elgondolkodtató, az maga a depresszió, és a kezelése. Például, hogy hányan vallják be maguknak, vagy a környezetüknek. És hányan kérnek professzionális segítséget. Arról nem is szólva, hogy a film amerikai, ahol nagyobb divatja van a pszichiátriának, szóval el tudom képzelni nálunk mennyivel rosszabb a helyzet. Te be mernél menni ezzel egy kórházba?</p>
<p>A zene mindenképpen pozitívum. Nem csak beszélnek róla, de nagyon jó számokat is válogattak aláfestő zenének. Az <a href="http://en.wikipedia.org/wiki/Under_Pressure">Under Pressure</a> is telitalálatos performansz, és Dylan Trainspotting-ekvivalens filozófiáját is jól hasznosítják. Valamint <a href="http://en.wikipedia.org/wiki/The_xx">The xx</a> is van, bár Craig double X-nek mondja.</p>
<p>Tesóm most vizsgázott pszichiátriából, úgyhogy a film alatt is mondogatta a felismert tüneteket: diszfunkcionális attitűd, logikai hibák, omnipotencia. Szerintem pont az a film, amiről <a href="http://isolde.hu">isolde</a> írhatna a <a href="http://filmbuzi.hu">filmbuzi</a>ra kritikát. :]</p>
<p>Visszanézve, <a href="http://filmbuzi.hu/archives/2010/07/14/its-kind-of-a-funny-story-kind-of">rohadt sokat ellőnek a trailerben</a>, ne nézd meg.</p>
