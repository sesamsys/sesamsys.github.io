---
layout: post
status: publish
published: true
title: papírszótár, az persze...
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 963
wordpress_url: http://sesam.hu/2008/01/14/papirszotar-az-persze/
date: '2008-01-14 15:52:00 +0100'
date_gmt: '2008-01-14 06:52:00 +0100'
tags:
- dictionary
- exams
- kobe-u
- QQ
- scholarship
- Japan
comments:
- id: 1001
  author: Vale
  author_email: valerauko@gmail.com
  author_url: http://blog.valerauko.net/
  date: '2008-01-15 01:03:53 +0100'
  date_gmt: '2008-01-14 16:03:53 +0100'
  content: 'azért kérdezem, mert tervezem, hogy én is jelentkezek erre az ösztöndíjra:
    meg lehet tanulni rendesen japánul? mármint, hogy ne kelljen ilyen szinten szívni
    a szótárral.'
---
<p>Megvan! Jelentkezem egy sitcomba, hogy mintázzanak rólam egy karaktert, és meggazdagszom. Ezt nektek WGA.</p>
<p>Ma például elmentem suliba. Az óra a kokubunon van, ahol az épületeket a hegyre felfelé növekvő betűkkel jelölték. Az én órám a B épületben lett volna. Namost a poén ott kezdődött, hogy az építkezés miatt a fél kampusz ugye le van zárva, és mint egy rossz rémálomban minden egyes új saroknál csak az az egy útszakasz volt nyitva hagyva, amelyik egyre csak távolabbra vezetett a célponttól. Végül is csak az egész kampuszt kellett megkerülnöm, hogy a K épületnél végre visszafordulhassak a B felé.</p>
<p>Mondjuk feltűnt, hogy kicsit kihalt a környék, de gondoltam óra van, meg amúgy is kinek hiányoznak a bukatsus birkacsordák. Azért leellenőriztem a telefon naptárjában, és tényleg... felnőttek napja, pirosbetűs ünnep. Awesome. Sebaj, elmarad az óra és sétáltam egy kicsit. Win-win. Mondjuk megsétáltattam a laptopot és két másfél literes teát is, amit még lent vettem. Azért előre, hogy legyen mit inni óra előtt/közben is. És azért ilyen nagyot mert a nagyobb kiszerelés gazdaságosabb, mint az közismert. Szóval logisztikai csőd. Na mindegy.</p>
<p>Gondoltam elmegyek tehát <del datetime="2008-01-14T06:21:17+00:00">malackához</del> a hiredtőhöz megnézni a kiírásokat. Elmaradó órákról nem volt információ, de kitették a vizsgaidőpontokat oda is. És amin megakadt a szemem az a kínai népvándorlásos óránk (don't ask) zhja.</p>
<p>Az ilyen zhk alkamával fel szokták tüntetni, mit lehet bevinni. A legegyszerűbb eset, hogy az ég adta világon semmit. Ez azért gáz, mert ez az jelenti, hogy elektronikus szótárat se, ami nélkül én olyan vagyok mint... Darth Vader a sisakja nélkül. Ezt van aki meg is szokta indokolni: a szemetebbje (Kikkawa) például azzal, hogy "nem fair a japán diákokkal szemben". Ja, ők csak anyanyelvként, húsz éve tanulják a japánt, de én nem szótárazhatok, mert - te jó ég - hát van benne japán egynyelvű szótár meg történelmi tények, és - ÚR ISTEN - biztos abból lesem majd ki az egészet. Az, kurva fair. A konfliktuskerülőbbje meg közli, hogy egyetemi policy.</p>
<p>Na ezen már sírtam, mindegy.</p>
<p>Na de amikor kiírja nekem a kis rohadék, hogy elektronikus szótárat nem, de <em>papíralapút</em> használhatok. Ez a külföldi hallgató szembeköpése. Nesze semmi, fogd meg jól. Elmagyarázom: a japán nyelvben ugye a szótárazás ott kezdődik, hogy az ember fia nem tudja elolvasni a kanjit. Na ekkor vonásszám/gyök alapján alsó hangon öt percig keresheti egy kanjiszótárban az <em>olvasatot</em>. Figyelem, ez csak olvasat. Szerencsés esetben a pár felsorolt példa között ott lesz az összetétel is amit keres, de ha nem... Akkor (miután szükség esetén ugyanígy megkereste az összetétel <em>másik</em> kanjijának az olvasatát is) lehet egy másik, összetételekre specializált szótárban előnyálazni a jelentést. Hiszen sokszor a két összetevő kanjinak köze nincs - vagy csak nagyon elvontan - az egész összetétel jelentéséhez.</p>
<p>Mire vége a zh idejének a kérdést talán ki lehet szótárazni. Ha nem túl hosszú.</p>
<p>Ezért találták ki az elektronikus szótárakat, ami a japán nyelv esetében nem luxus, hanem az egyetlen a gyakorlatban is használható eszköz. Még azzal is baromi macerás mondjuk olvasni. A külföldi tanulók "szerencséjére" azonban a japán miniatürizálás és 100 in 1 filozófia eredményeképp belenyomnak az ilyen gépekbe másik háromszáz teljesen használhatatlan kiadványt is, amire alapozva aztán a kedves egyetemi tanárok nem engedik használni őket.</p>
<p>Jó nyilván megint én vagyok a hülye, meg kellett volna tanulni a négy év alatt <em>rendesen</em> japánul, és akkor nem lennének ilyen gondjaim.</p>
<p>De ezért szeretem ezt az országot, mert olyan sok mindent tudok tenni amikor szarrá szivatnak az ujjlenyomattól kezdve a szótárhasználaton át a tényig, hogy tavaly forintban ötszámjegyű összeggel lett kevesebb az ösztöndíjam. Merthogy kurvára azt csinálnak amit akarnak, a külföldi diák meg nyelje le a békát. (Eredetileg nem ezt akartam írni, de az nem tűr nyomdafestéket...)</p>
