---
layout: post
status: publish
published: true
title: órarend
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 337
wordpress_url: http://www.sesam.hu.php5-19.dfw1-2.websitetestlink.com/?p=337
date: '2005-04-27 20:54:38 +0200'
date_gmt: '2005-04-27 11:54:38 +0200'
tags:
- Japan
- Human Interest
comments: []
---
<p>Tekintve, hogy megvolt a tárgyfelvétel, a hetem a következőképpen néz ki:<br />
<b>Hétfő:</b> (1) Angolszász jogrendszer (2) Informatikai alapismeretek<br />
<b>Kedd:</b> (1) Testnevelés (2) Japán III (társalgás és hallgatás utáni értés) (3) Bevezetés a jogalapú társadalomba (4) Német IA<br />
<b>Szerda:</b> (1) Menedzsment (BA) (2) Bevezetés a modern politikába<br />
<b>Csütörtök:</b> (1) Angolszász jogrendszer (2) Japán I (fogalmazás) (3) Az ember és a társadalmi csoportok<br />
<b>Péntek:</b> (1) Jogi-politikai alapismeretek (szeminárium) (3) Német IB<br />
Ez elvileg összesen 20 kreditpont. Egy évben a maximális kreditszám 46, ami azért probléma, mert ha nem sikerülnek bizonyos tárgyak, akkor is "elhasználódnak" a kreditjeik, és nem lehet felvenni helyettük mást. Egy óra egyébként 90 perces, a szünetek általában tízpercesek és egy óra van a második és a harmadik óra között ebédelésre fenntartva.</p>
<p>Mellesleg érdekes dolgokat produkál az emberrel a japán élet. Előző héten álmodtam a következőt: egy koncentrációs tábor egészségügyi vizsgálatán vettem részt egy laktanyában. Ott volt egy egész csoport korombeli, de hogy kik, nem emlékszem. Mindenki nagyon kedves volt, és büszke voltam magamra, hogy értem a német beszédet, de érezhető volt a levegőben, hogy itt valami szörnyű fog következni. Úgyhogy gondoltam meglépek, és kikéredzkedtem WC-re. Bolyongtam egy kicsit, de nem találtam kiutat, és amikor el akartam surranni a vizsgálószoba előtt, észrevettek és visszatereltek. Eközben a többiek mind kész lettek a vizsgálattal. Az orvosok meg arról beszélgettek, hogy egy másik orvos fog engem vizsgálni, akinek a nevét nem értettem. De láttam a szemükben, hogy sajnálnak valamiért. Aztán megláttam az én orvosom, aki egy elmebetegnek tűnő szeleburdi ember volt és valami hasfelvágást emlegetett. Ekkor ébredtem fel... Azt hiszem megviselt a Sorstalanság olvasása és az egyetemi egészségügyi vizsgálat...</p>
