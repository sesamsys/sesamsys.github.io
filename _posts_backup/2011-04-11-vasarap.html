---
layout: post
status: publish
published: true
title: Vasárnap
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 2586
wordpress_url: http://sesam.hu/?p=2586
date: '2011-04-11 13:42:10 +0200'
date_gmt: '2011-04-11 11:42:10 +0200'
tags:
- addicted
- ferrari
- God is an Astronaut
- half marathon
- instrumental
- live
- Nike+
- post-rock
- running
- marionette ID
- Formula 1
- Music
comments: []
---
<blockquote>De a hetedik nap a te Istenednek, az Úrnak nyugalomnapja. Semmiféle munkát ne végezz azon, se te, se fiad, se leányod, se szolgád, se szolgálód, se állatod, se a kapuidon belül tartózkodó jövevény. - <em>2 Móz. 20:10</em></p></blockquote>
<p>Munka nem volt, csak <strong>aktív pihenés</strong>. Reggel megnéztem gyorsan a maláj nagydíjat (Alonso, sóhaj.) aztán összeszedtem magam, és elmentem az 56-osok terére a <strong>T-Home Vivicittá Félmaratonra</strong>.</p>
<p>Idén először volt félmaratoni táv is (a Vivicittá amúgy 12km), én meg úgy voltam vele, ha már futok, tegyük magasra a lécet. (sic!) A rajtnál pont a két iramfutó mellé keveredtem, akikkel az 1:45'-ös időt lehetett megcélozni. Az iramfutók egyenletes tempót diktálnak, és meghatározott időt futnak meg, hogy lehessen hozzájuk igazodni annak, aki akar. A rajt előtt a versenyélményeikről beszélgettek, és hogy pihenésképp most <em>lecsoszogják</em> ezt a félmaratont.</p>
<p>Gondoltam egy darabig követem a magenta léggömbös párost, aztán majd úgyis lemaradok. Elég durva szél volt, főleg a rakparton. Szerencsére a hosszabbik, dél felé tartó szakaszon pont háttal jött, amikor pedig visszafelé futottunk szembe, épp jó passzban voltam. A Nyugati téri felüljárót nagyon szeretik valamiért az útvonaltervezők, most sem hagyhattuk ki, természetesen szembeszélben. A városligetet még meg kellett kerülni a végén, és akkor már nagyon szenvedtem. Számoltam vissza a kilométereket, és azt hajtogattam, hogy ha már eddig tartottam az iramfutók tempóját, akkor<strong> már nem lehet feladni</strong>.</p>
<p>A Vivicittá <em>szélmaratont</em> végül <strong>1:44'39" hivatalos idővel</strong> zártam, ami messze jobb mint bármelyik eddigi futásom. A tavalyi Nike Budapest Félmaratonon 1:53'23" idővel értem célba. Ez a teljesítmény azt jelenti, hogy 21 kilométeren át tartottam az <strong>5 perc/km</strong> sebességet. <a href="http://www.wowhead.com/achievement=5313">I Can't Hear You Over the Sound of How Awesome I Am</a></p>
<p>A frissen kalibrált Nike+ chip nagyon jól vizsgázott, <a href="http://nikerunning.nike.com/nikeos/p/nikeplus/en_EMEA/plus/?sitesrc=fbk_ab_plus#//runs/detail/76293891/428235208/all/allRuns">csak 150 métert csalt a teljes távon</a>. Vicces egyébként, hogy 1661 kalória egy ilyen etap.</p>
<p>Este <em>lazításképp</em> <strong>God is an Astronaut</strong> volt a Dürer kertben:</p>
<p><a title="DSC09652 by sesamsys, on Flickr" href="http://www.flickr.com/photos/sesamsys/5607905038"><img src="http://farm6.static.flickr.com/5224/5607905038_1c77a6aa1a_z.jpg" alt="DSC09652" /></a></p>
<p>A <a href="http://sesam.hu/2011/01/21/suicide-by-star">Suicide by Star</a> tényleg ennyire iszonyat jó élőben. (<a href="http://www.youtube.com/watch?v=9sT89igjykU">Itt egy videó a bécsi koncertről.</a>) Mivel szegény basszgitáros Kinsella alól rendszeresen elment az áram, kompenzációképp három encore számot is játszottak, a végére kaptunk egy <a href="http://www.youtube.com/watch?v=EupCtJlNACE">All Is Violent, All Is Brightot</a> is. (A magyar közönség megtanulhatná az <a href="http://dictionary.reference.com/browse/encore">encore</a> kifejezést amúgy...)</p>
<p>Érdemes szólni az előzenekarról, ami a <a href="http://www.facebook.com/marionetteID">marionette ID</a> volt. Szintén post-rock, de énekkel. Egészen ügyesek voltak.</p>
<p><a title="DSC09606 by sesamsys, on Flickr" href="http://www.flickr.com/photos/sesamsys/5607298777"><img src="http://farm6.static.flickr.com/5184/5607298777_d460808be9_z.jpg" alt="DSC09606" /></a></p>
<p><a href="http://www.facebook.com/marionetteID">A Facebook oldalukon</a> meg lehet hallgatni és ingyen le lehet tölteni eddigi munkásságuk. <a href="http://langologitarok.blog.hu/2011/01/18/sotet_hangulat_pozitiv_gondolatok_marionette_id_dalpremier">A Lángoló Gitárok januárban készített velük interjút.</a></p>
