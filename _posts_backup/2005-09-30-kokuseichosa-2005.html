---
layout: post
status: publish
published: true
title: Kokuseichosa 2005
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 413
wordpress_url: http://www.sesam.hu.php5-19.dfw1-2.websitetestlink.com/?p=413
date: '2005-09-30 10:28:42 +0200'
date_gmt: '2005-09-30 01:28:42 +0200'
tags:
- Japan
- Tech &amp; Gizmos
comments: []
---
<div style="text-align: center"><img src="../../../images/kokuseichosa.jpg" border="0" alt="Kokuseichosa 2005" /><br />
(Juugatsu tsuitachi wa kokuseichosa.)</div>
<p>
Avagy október elseje népszámlálás. A marketing, jelentem, sikeres, én még egy plakátot is eltulajdonítottam szobadísznek. Külön tetszik a felirat, mely szerint minden japánban élő ember részese az ország jövőjének. A jobb oldali kis képeken pedig egy kölföldi is látható, ami talán egy paradigmaváltást vetít előre a japánok bevándorlással kapcsolatos látásmódjában. Mindenesetre bennem még holnapig él a remény, hogy a képen látható leányzó jön népet számolni. :)</p>
<p>Sajnos a valóság ennél ridegebb: pont Magdinál voltam, amikor megjelent egy valamiféle előszámlálás keretében a népszámlálóbiztos, valahol 80 és halál között. Viszont kiváló kansai dialektusban beszélt, méghozzá udvarias <i>keigoban</i>. Élmény volt hallgatni.</p>
<p>Egyébként ennyire nincs virágos jókedvem, két okból. Az egyik a nemzetközi helyzet. Az amerikai iraki megszállás és a két hurrikán folyományaként eljutottunk odáig, hogy ha New Orleans környékén egy lepke meglebegteti a szárnyát, már felmennek az olajárak. Ennek következtében a légitársaságok bevezettek egy újfajta díjat, a kerozin-hozzájárulást, amit minden távolabbi helyre utazónak ki kell fizetnie. Tény: Magyarország nagyon távol van Japántól... Ez különben érdekes dolgokat vetít előre, hiszen én eddig úgy képzeltem, minél messzebbre megy egy gép, annál gazdaságosabb. Hiszen egy rövid útra is kell ugyanannyi személyzet, repülőtéri költség, stb. Erre most kiderül, hogy a benzinárak miatt minél messzebb mész, annál rosszabb. A feje tetejére állt a világ.</p>
<p>A másik dolog sokkal személyesebb és kisebb kaliberű. Már panaszkodtam a netről, ami odáig fajult, hogy tegnap felhívtam az ügyfélszolgálatot, hogy ugyan mi van. Először megbizonyosodtak róla, hogy az ő oldalukon bizony semmi. Majd közölték, hogy az egész lassúság és megbízhatatlanság azért van, mert a koliban mindenki letölt. Micsoda meglepetés! Ami aggasztóbb, hogy megtudtam, októbertől még több korlátozást fognak bevezetni. Nem mintha az összes port zárolása nem lenne elég szankció, de láthatóan nincs foganatja. Amit tehetnek az packet filtering, vagyis nem engednek át mondjuk TCP csomagokat, csak HTTP-t. Mellékhatásként nem működhetnek különféle azonnali üzenetküldő programok sem, dehát valamit valamiért - mondják ők.</p>
<p>Ez egyrészt felháborító, mert ha én veszek egy netet akkor a sávszélességemmel azt csinálok, amit akarok. Ha le akarok tölteni, akkor letöltök, ami önmagában még csak nem is illegális a közhiedelemmel ellentétben. Ilyenformán már a portok zárolása is dögség, nemhogy a packet filtering. Valamint kérdem én, mi értelme az egész Internetnek, ha nem lehet mondjuk ICQ-zni? Az ég szerelmére, hát külföldi diákok vagyunk, a net elsődleges célja a kapcsolattartás számunkra, vagy mifene.</p>
<p>És egyáltalán tehetnek ilyet? A válasz igen. A szerződésünkben ugyanis van egy ilyen pont: "<i>In the event that the electrical equipment and communication line have been used in a manner that imposes excessive load to them, such use may be restricted.</i>" Kissé hajaz a  <a href="http://it.news.hu/rios3_content.php?mod=10&id=14632">T-online ADSL-korlátozására</a>. A lényege, hogy nincs definiálva az "excessive load", tehát a túlhasználat az, amit a szolgáltató annak minősít. Mi több, panaszzal sem élhetünk a lassúság miatt, ugyanis nincs szerződésben rögzített minimum garantált sebesség sem, valamint a kapcsolat úgynevezett "best-effort connection". Azaz ha van, akkor jó, de ha nincs, akkor sem lehet senkinek egy szava se. Mindenki ganbarjon.</p>
<p>Alternatív szolgáltató nincs. Lehet venni telefonvonalat 70.000 yenért, és kérni rá rendes Yahoo BB ADSL-t...(Illetve gondolom lehet.)</p>
