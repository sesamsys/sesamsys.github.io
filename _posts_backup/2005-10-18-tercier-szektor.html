---
layout: post
status: publish
published: true
title: tercier szektor
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 422
wordpress_url: http://www.sesam.hu.php5-19.dfw1-2.websitetestlink.com/?p=422
date: '2005-10-18 19:24:40 +0200'
date_gmt: '2005-10-18 10:24:40 +0200'
tags:
- Tech &amp; Gizmos
comments: []
---
<p>Valószínű itt nem említettem, hogy a vásárolt külső USB winchesterem egy ideje azt a kellemetlen szokást vette fel, hogy használat közben elkezdett ki-be kapcsolni magától. Aki valaha tépett már ki Windowsban úgy USB eszközt, hogy nem távolíttatta el előbb, és utána csodálkozva tapasztalta, hogy egyes fileok eltűntek róla, az tudhatja, hogy az unmount nélküli kikapcsolás nem éppen használ egy HDD-nek. Nem volt mit tenni, elmentem a boltba, ahol vettem...<br />
Előadtam a problémát a pulthoz hívott technikusnak, aki bepróbálta a meghajtót egy Windowsos PC-be. Persze teljesen fölöslegesen, mert az nem ismeri a Linuxos filerendszereket. Felajánlották, hogy bevizsgálják, de az adatvesztés. Én ragaszkodtam hozzá, hogy nekem márpedig kellenek az adatok is. Nyilván mivel nem ismerte föl a Win, nem is kezdett el ki-be kapcsolni a cucc, úgyhogy még azt sem tudtam bizonyítani, tényleg rossz. Ezért is állt meg bennem az ütő, amikor a boltos javasolta, hogy lemészárolnak egy újat, és beleteszik az enyémből a vinyót! (A dolog úgy néz ki, hogy egy normál IDE HDD van beletéve egy házba táppal és USB csatlakozási felülettel.) Nem tiltakoztam, így most van egy új házba szerelt merevlemezem, ami tökéletesen működik. Nekik meg ott maradt egy új HDD az én rossz házammal. Mindezért egy fityinget sem fizettem természetesen.<br />
Ja, a garancialevelem nem volt lepecsételve...</p>
<p>Belegondolva, hogy mi történik ha ezt egy otthoni boltban játszottam volna el... ha az eladó humoránál van, akkor kinevet max. Valamint, hogyha ezt a ki-be kapcsolást egy Wines FAT filerendszeren csináltam volna, mennyi adat maradt volna meg. Hiába, journaled ext3 ugye...</p>
<p>Hazafelé találkoztam azzal az eladóval, aki a Mekiben tulajdonképpen leszólított. Illetve beszédbe elegyedett velem burgervásárlás alatt, ami merőben szokatlan. Kifejezetten aranyos volt, leszámítva a gyereket a biciklije kosarában és a másikat aki saját biciklin követte. Kiderült, hogy az ő gyerekei, és 3 valamint 6 évesek. Kiváló példa arra, hogy a japán lányok/nők 20 és 40 között teljesen ugyanúgy néznek ki. Életkort megállapítani ember legyen a talpán, aki tudja.</p>
