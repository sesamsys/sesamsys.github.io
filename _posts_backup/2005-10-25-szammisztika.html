---
layout: post
status: publish
published: true
title: számmisztika
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 427
wordpress_url: http://www.sesam.hu.php5-19.dfw1-2.websitetestlink.com/?p=427
date: '2005-10-25 18:54:28 +0200'
date_gmt: '2005-10-25 09:54:28 +0200'
tags:
- Japan
comments: []
---
<p>Ígértem non-geek tartalmú bejegyzést ugye.</p>
<p>Jó memóriával rendelkezők emlékeznek a <em>yakuza</em> jelentésére, igaz? Mármint hogy 8-9-3 <em>ya-ku-za</em>. Ez a fajta számolvasás nem korlátozódik ám csak erre. Ahogy nálunk is elterjedtek a 888-CARS jellegű telefonszámok - amit hősiesen bevallom sokáig egyáltalán nem értettem, nem SMS-eztem eleget láthatóan - Japánban is így tesznek memorizálhatóvá telefonszámokat. Szintén erős agymunkába és némi Magdi-segítségbe tellett ráeszmélnem, hogy a misztikus 5489 feliratú ablak a JR jegypénztáránál nem más, mint <em>go-yo-ya-ku</em>, azaz <em>goyoyaku</em> - helyfoglalás. (A "go" szócska az összetett szavak kínai eredetű tiszteleti előtagja. Hasonló az <em>osake</em> "o"-jához.)</p>
<p>Nem csak számokkal megy a játék. Az eddigi legjobb Japán reklám, amit láttam, egy kávéé. A reklámszöveg csak ennyi: "inspiration". De ez úgy van leírva, hogy az ivás kanjiját használják hozzá, így: <em>in-spiration</em>. Ugyanis a <em>nomu</em> (inni) jel kínai olvasata éppen <em>in</em>. Itt látható:</p>
<p style="text-align:center"><img src="http://blog.livedoor.jp/gai_jin/b4dad9db.jpg" border="0" alt="in-spiration" /></p>
<p>(<a href="http://blog.livedoor.jp/gai_jin/archives/12662949.html">forrás</a>)</p>
<p>Ehhez hasonló a <em>kestick</em> nevű cucc, amit ma láttam egyik osztálytársamnál. A <em>kesu</em> jelentése törölni, radírozni, így lesz a korrektorceruza (stick) fantázianave <em>kestick</em>.</p>
<p>Utolsó érdekesség: gondolom kevesen tudják, hogy az egyik neves gumigyár, a Bridgestone, honnan kapta a nevét. Az alapítóját úgy hívták, hogy <em>Ishibashi Shoujirou</em> (1889-1976). Namost az <em>ishibashi</em> kőhidat jelent japánul, van is ilyen vasútállomás Oszakában... Aki nem hiszi, <a href="http://www.bridgestone.co.jp/info/profile/bscb_j1.html">járjon utána</a>! :D</p>
<p>Záróakkordként mégiscsak fél-geek közérdekű: kihelyeztem szép cimkéket jobbra az archívum alá, ahonnan elérhető minden létező RSS és RDF feed amit a b2 rendszer támogat. Plusz frissítettem egy kicsit a <a href="../../../read.php">Nexus</a> oldalt, mivel az általam olvasott blogok egy része megszűnt, viszont érkeztek új versenyzők is.</p>
