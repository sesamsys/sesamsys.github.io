---
layout: post
status: publish
published: true
title: ULTRA FEJLETT PSZICHOTRÓNIÁS PÉNZ MÁGNES (tm)
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 395
wordpress_url: http://www.sesam.hu.php5-19.dfw1-2.websitetestlink.com/?p=395
date: '2005-08-15 08:15:08 +0200'
date_gmt: '2005-08-14 23:15:08 +0200'
tags:
- Human Interest
- Tech &amp; Gizmos
comments: []
---
<p>Az ebayen vadászrepülőt is lehet venni. Meg ilyeneket: <a href="http://stores.ebay.com/Life-Technology_W0QQssPageNameZVIStoreHeaderLinksQQtZkm?">Life Technology</a>. Problémás az áhított ellenkező nemű lény csodálatának megszerzése? Semmi baj, itt a GRÁNIT SZEXUÁLIS ERŐ AKTIVÁLÓ (tm). Potom 30 dollárért. Egy barátom leleményes megjegyzése: "Ennyiből elmehet kurvázni." Hát kb. Meg a földről is felszedhet ingyen egy kavicsot, a hatás ugyanaz. Van viszont, amiről még azt sem tudom, mire "jó", például a TESLA HIPERDIMENZIÓS OSZCILLÁTOR (tm) vagy a TESLA LILA ENERGIAPAJZS (tm). Ezek biztosan a jövőből érkeztek, ezért nincs más hátra, mint utazni: az IDŐUTAZÁS KURZUS - kalauz az interdimenzionális utazáshoz - segítségével. De azt hiszem mégis inkább maradjunk a világi élvezeteknél. Pénzt midnenki akar, venni kell tehát egy ULTRA FEJLETT PSZICHOTRÓNIÁS PÉNZMÁGNEST, amely nem más, mint az EBAYEN ELÉRHETŐ LEGHATÉKONYABB PÉNZSZERZŐ-TALIZMÁN. (Ez utóbbit kénytelen vagyok elhinni, csak nincs két ilyen csupa hasznos dolgot áruló cég...) És mihez kezdünk a rengeteg pénzzel, amit a mágnes segítségével összeharácsoltunk? Veszünk még több Life Technology terméket...</p>
<p>A pszichotrónia istene biztos megharagudott rám előre is a fenti sorok miatt és tegnap kimutatta haragját. Mikor elindultam vásárolni csak kicsit szürke volt az ég. Odafelé menet már hullott néhány csepp eső is, de nem tűnt vészesnek. Nem is tévedhettem volna nagyobbat. Mikor kijöttem a boltból, összefüggő vízfüggönyként zuhogott.Négyszáz méter lehet a boltig, de az első öt méteren bőrig áztam. Utána már mindegy révén a hirtelen keletkezett patakokban tapicskolva sétáltam hazafelé. Félúton egy kedves japán bácsi a kezembe nyomott egy esernyőt. Ki tudja miért, egy plusz ernyővel sétált az esőben, és látva, hogy nekem nincs, odaadta. Mondjuk halottnak a szenteltvíz hatása volt már akkor, de értékeltem a gesztust. Most van két esernyőm is.</p>
<p>Ma Obon-táncot nézek Tokushimán, ami Shikokun van. (Shikoku a négy fősziget egyike.) Egyelőre kicsit gyanús az idő, remélem nem fog esni...</p>
