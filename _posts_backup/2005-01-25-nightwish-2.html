---
layout: post
status: publish
published: true
title: Nightwish
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 220
wordpress_url: http://www.sesam.hu.php5-19.dfw1-2.websitetestlink.com/?p=220
date: '2005-01-25 21:18:12 +0100'
date_gmt: '2005-01-25 12:18:12 +0100'
tags:
- Human Interest
- Music
comments: []
---
<p>Én balga azt hittem, kanjitesztet írok. Erre <i>Utsumi</i> közölte, hogy bocsi, de elhalasztja egy héttel. Hogy éna ddigra jól elfelejtsem azokat a használhatatlan kanjikombinációkat, amiket megtanultam. Köszönöm szépen. Nemhogy túllehetnék már ezen a hülyeségen. Káröröm az ürömben, hogy azzal a jelszóval, hogy ezek alapvető kanjik (persze...) mindenkinek meg kell írni a tesztet, aki nem írta 100%-ra ezen részét a vizsgának. Nem semmi. Mindössze két ember, Silvia és Daniel, akik mentesülnének ez alól a dolog alól, de mivel ismétlés a tudás anyja, és lehet, hogy elfelejtették, ezért nekik is meg kell írni. Aztán még úgy pluszban hozzádobta, hogy akkor másnapra írjunk egy oldalt arról, milyen érzéseket ébresztett bennünk a film, amit levetített. (Egy halálosan unalmas fekete-fehér japán film volt.) Én itt akartam lefordulni a székről, hogy esetleg a csillagokat ne hozzuk le neki? Mondjuk Utsumi mindig is könynen dobálózott a feladatokkal, úgy tekint ránk, mint anyanyelvűekre vagy mifene. Pedig nem kéne.</p>
<p>Nem meséltem még el, hogy hogyan sikerült jegyet szereznem a Nightwish-koncertre. A Nightwish weboldalán ugyanis Kátya nagy ügyesen felfedezte, hogy van Japánban is koncerjük. Nosza hát vegyünk jegyet. A weben azonban semmi információ nem volt arra nézve, hogy hol lehet jegyet szerezni. Egyáltalán hogy működik ez Japánban? Jegyirodát még nem láttam, vagy ha igen, akkor sem tudtam volna elolvasni, hogy az egy jegyiroda ugye. Gondoltam megkérdezem a legilletékesebbet, Reikot, ő biztos tudja. Norbin keresztül így megtudtam, hogy Lawson neveztű kombini (a convenience store gyakran használt neve) árusít ilyet. Na ez kb. olyan, mintha otthon az éjjel-nappaliban lehetne jegyet venni... Szkeptikusan elindultam hát jegyszerző körútra. Chófuban megkérdeztem a koban-t, találok e ott Lawsont. (Újak kedvéért: a Koban amolyan rendőrségféle, kis bódé minden városrészben, ahol mindig posztol 1-2 rendőr, akiket meg lehet kérdezni bármiről, mert úgy ismerik a körzetüket, mint a tenyerüket.) Hely tehát meghatározva, majd megtalálva. Gondoltam nevettek már ki elégszer gaijin mivoltomban, tehát bemegyek, még ha hülyét is csinálok magamból. Aztán kiderült, hogy az info helyes volt, és valóban ott lehet jegyet venni. Nem is akárhogy.van egy katalógusuk - kb 100 oldal - amiben benne van az összes koncert egy időszakra (azt hiszem 2-3 hónap) és egy kód segítségével egy automata megrendeli a jegyet, majd a pénztárnál egy nyomtató kinyomtatja a jegyet. Nem semmi. Úgyhogy márciusban Nightwish, és kacérkodom a februári Ana Jonhsonnal is, ha még lesz jegy mikor megkapjuk a februári ösztöndíjat.</p>
