---
layout: post
status: publish
published: true
title: yuukata
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 38
wordpress_url: http://www.sesam.hu.php5-19.dfw1-2.websitetestlink.com/?p=38
date: '2004-07-05 16:51:50 +0200'
date_gmt: '2004-07-05 07:51:50 +0200'
tags:
- Japan
comments: []
---
<p>A hétvégén Mariya, Silvia és Vlada az <i>okaasan</i>-jaikkal elmentek <i>yuukata</i>-t próbálni. (Nah ez szép magyar mondat lett...) Az <i>okaasan</i> anyát jelent, ugyanis létezik egy program a <i>ryuugakusei</i>-eknek, amely révén "japán anyához" juthatnak. A japán anya lakására el lehet látogatni, kérdezni lehet tőle a japán élettel kapcsolatban, és hétvégenként szoktak programokat szervezni. Az egész a YWCA, azaz a Young Women's Christian Association keretein belül működik. Nekem ilyen anyám nincs, úgyhogy nem mentem. Képeket viszont láttam: a lányok kifejezetten jól néztek ki <i>yuukata</i>-ban (A <i>yuukata</i> a <i>kimono</i> nyári változata, kevésbé vastag és nem selyemből van.) Természetesen van férfi változat is, bár Vladáé kísértetiesen hasonlított egy fürdőköpenyre... Megjegyzem nem kapták meg a ruhákat, csak felpróbálhatták. Igyekszem hamarosan képekkel szolgálni az eseményről.</p>
<p>Kicsit kivagyok épp, mert le voltam maradva egypár házival. Azaz nem is kevéssel. Néha előfordult, hogy egy-két kiadott dolgot nem csináltam meg, és sajnos az ilyesmi felhalmozódik. Most pótoltam a lemaradásaim. A feladatlapok egész szép köteget alkotnak az asztalon. Azonban van még egy <i>sakubun</i> (fogalmazás) és az kegyetlen dolog. Lehet, hogy csak holnap adom be. Már zúg a fejem a nyelvtantól. Csakazértis fogok még legalább egy órát olvasni mielőtt lefekszem. Elvégre holnap nincs első órám.</p>
