---
layout: post
status: publish
published: true
title: MÁV Stop
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 4088
wordpress_url: http://sesam.hu/?p=4088
date: '2014-03-12 17:17:50 +0100'
date_gmt: '2014-03-12 16:17:50 +0100'
tags:
- Hungary
- MÁV
- Travel
- Szolnok
- késés
- Magyarország
comments: []
---
<p>Szombaton meglátogattam a szüleim Szolnokon, ahogy szoktam, vonattal. Ahogy szokott, késett, ezúttal sokat. Kőbányán megálltunk, és be is mondta a kalauz, hogy forgalmi okok miatt előreláthatólag tíz percet ott fogunk állni. Aztán harminccal gurultunk tovább, de még kétszer ugyanígy megálltunk itt-ott. A végén az egy óra tíz perces útból így lett majdnem kétórás.</p>
<p>Ilyesmin már rég nem idegesítem magam, de azért elballagtam az információs ablakhoz az állomáson, hogy ilyenkor nem kapok-e mégis valamilyen kártérítést. Kiderült, hogy de, mert 30 perc késés után már a jegy 25%-át visszaadják. Viszont—itt jön a csavar—1000 Forint alatti összeget nem fizetnek ki. Ilyenkor az van, hogy a tisztelt utas <em>kigyűjthet</em> legalább 1000 Forintnyi kártérítést, és <em>egyszerre</em> benyújthatja az igényét.</p>
<p>Nagyon cseles, jópofa korlát, ahol a jegyek és igazolások gyűjtögetésének alternatív költsége miatt már nem éri meg, hogy ezzel foglalkozzon az ember. Az azért érdekelne, hogy emiatt mennyi visszatérítést nem fizet ki a vasút, mert gondolom, hogy az emberek nem játszanak tömegesen igazolásgyűjtőset.</p>
<p>Így néz ki az igazolás. A kedvenc részem: <em>Die Ausgabe der Verspätungsbescheinigung bedeutet nicht die Anerkennung der Verantwortlichkeit.</em></p>
<p><a href="http://sesam.hu/wp-content/uploads/2014/03/IMG_9042.jpeg"><img class="alignnone  wp-image-4089" alt="IMG_9042" src="http://sesam.hu/wp-content/uploads/2014/03/IMG_9042-1024x768.jpeg" width="717" height="538" /></a></p>
<p>Az <a href="http://www.mav-start.hu/res/mav-start_szemelyszallitasi_uzletszabalyzat_-_3_modositassal_-_honlapra.pdf" target="_blank">üzletszabályzat</a> idevágó része:</p>
<blockquote><p>A feláras vonatok késése esetén az utas az alábbi mértékű átalány-visszatérítésre (a továbbiakban az utasjogi rendeletben foglaltakra figyelemmel: „átalány-kártérítés”) jogosult a menetjegyen feltüntetett indulási állomás és célállomás között a közforgalmú személyszállító vonat késése esetén, amennyiben a menetjegye árát nem térítették vissza az 1.2.5.2. pont szerint:</p>
<ul>
<li>30 – 119 perc késés esetén a menetjegy árának 25%-a;</li>
<li>120 perc vagy annál nagyobb késés esetén a menetjegy árának 50%-a.</li>
</ul>
</blockquote>
<p>Ebben az a pláne, hogy nincs arányosítva az utazás időtartamához. Budapestről Szolnokra például már a 25 perc késés is az út 35%-a, mégsem jár érte semmi. Felső korlát sincs: mindegy mennyit késel, akkor is csak maximum a jegy felét adják vissza.</p>
<blockquote><p>Ha az átalány-kártérítés jelen pont szerint számított összege nem haladja meg az 1000 Ft-ot, azt a vasúti társaság nem fizeti ki. Ugyanazon utas több, egyenként 1000 Ft-ot meg nem haladó kártérítését a vasúti társaság kifizeti, amint összegük meghaladja az 1000 Ft-ot.</p></blockquote>
<p>Komolyan, ennél még az is jobb lenne, ha valami kupont adnának, amit a következő jegyhez levásárolhatok. Meg közben eszembe jutott egy olyan startup, ahová az emberek beküldhetik a jegyeiket, amiket en masse be lehet nyújtani a vasúthoz. Aztán némi kezelési költség ellenében megkapják PayPalon az 1000 Forint alatti kártérítésük. Elvégre a legtöbb jegyről nem lehet megmondani, hogy kié.</p>
<p>Mindenesetre most eldöntöttem, hogy csakazértis összegyűjtök annyi kártérítést, hogy kénytelenek legyenek fizetni.</p>
<p>Ja, meg amúgy <a href="http://cink.hu/a-honap-magyar-jelensege-a-kalauz-aki-online-jegy-lat-1542000595/+klagdavid" target="_blank">ilyenek is vannak</a>.</p>
