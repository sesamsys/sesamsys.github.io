---
layout: post
status: publish
published: true
title: Megújult a last.fm rádió
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 1599
wordpress_url: http://sesam.hu/?p=1599
date: '2009-05-08 13:22:02 +0200'
date_gmt: '2009-05-08 04:22:02 +0200'
tags:
- fee
- online radio
- radio
- last.fm
- Music
- Tech &amp; Gizmos
comments:
- id: 1875
  author: Vale
  author_email: valerauko@gmail.com
  author_url: http://blog.valerauko.net/
  date: '2009-05-09 12:43:04 +0200'
  date_gmt: '2009-05-09 03:43:04 +0200'
  content: Én általában csak az előadók feltöltött számait szoktam hallgatni, nem
    rádiókat, úgyhogy (eddig) nem fenyeget a 30 számos limit. (És akkor a "hithű rocker"
    Vale most behangol a japán hiphop rádióra :D)
---
<p>Ugye a last.fm nemrégen <a href="http://sesam.hu/2009/03/25/feefm">meglepetésszerűen bejelentette</a>, hogy a jövőben <strong>csak előfizetők élvezhetik a rádió szolgáltatását</strong>, kivéve Németországban, az Egyesült Királyságban és az USÁ-ban. Ez a változás <a href="http://blog.last.fm/2009/04/22/radio-subscriptions">április végén élesedett is</a>: a nem előfizető felhasználók csak 30 számig próbálhatták ki az online rádiót. Ezzel együtt sok kritika is érte a last.fm-et, nevezetesen hogy a szolgáltatás minősége nem igazán éri el azt a szintet, hogy fizetni kelljen érte.</p>
<p><img src="http://img.skitch.com/20090508-b1nfimmm9qa2p4mydtpqgr9fxt.png" alt="last.fm-newradio" /></p>
<p>Talán ezen is felbuzdulva <a href="http://blog.last.fm/2009/05/06/lastfm-visual-radio">tegnapelőtt fellibbentették a fátylat</a> <a href="http://www.last.fm/listen">az új rádió oldalról</a>. A legszembetűnőbb változás, hogy lecserélték a flash lejátszót egy jóval nagyobbra. Ezzel <strong>lejátszás közben diavetítést nézhetünk a felhasználók által feltöltött rengeteg képből</strong>, innen a last.fm visual radio fantázianév. Hogy a látványt egységesítsék kicsit egy mikropöttyös háló szűri a képeket. A fotók nem statikusak, hanem az iPhoto vetítéséhez hasonló <a href="http://en.wikipedia.org/wiki/Ken_Burns_Effect">Ken Burns effekt</a> (<a href="http://en.wikipedia.org/wiki/Pan_and_scan">pan-and-scan</a>) teszi filmszerűvé az élményt. Nekem nagyon tetszett a dolog, jó kikapcsolódás nézegetni.</p>
<p><img src="http://img.skitch.com/20090508-e269qs341nj3ys9xmttia4hk5x.png" alt="pink-floyd-radio" /></p>
<p>A lejátszó alatt is újdonságok lapulnak. A rokon előadók mellé érkezett <strong>egy ügyes statisztika arról, milyen gyakran és mikor hallgattuk az adott számot</strong>. Ezt szívesen látnám a profiloldalon is valahol. Ugyanitt kapunk még eseményajánlót is, ha az adott előadó éppen turnézik.</p>
<p><img src="http://img.skitch.com/20090508-8s6y8qgtq8rmdne7uqdfix49y6.png" alt="last.fm-radio" /></p>
<p>Sokan biztosan örülnek majd neki, hogy kívánságra <strong>kikapcsolható a scrobbling</strong>, azaz a hallgatott számok nem kerülnek be a felhasználó adatbázisába. Így nyugodtan lehet hithű rockereknek is gagsta rapet hallgatni a gyalázat publikálása nélkül.</p>
<p>Régen áhított lehetőség valósult meg a többcímkés rádióval: <strong>ezentúl nem csak egy, hanem akár három címke szerint is kérhetjük a számok szűrését.</strong> Egészen vad kombinációkkal is előhozakodhatunk, csak a tartalom szab határt a szokatlan zenei ízlésnek. <a href="http://www.last.fm/listen#pane=webRadioPlayer&amp;station=%2Flisten%2Ftag%2Fhiphop*japanese">Japán hiphop rádió</a>, valaki?</p>
<p><img src="http://img.skitch.com/20090508-pb7c3yx1c16ku2ec4p4p16kddi.png" alt="multi-tag-radio" /></p>
<p>Sajnos nekem is csak a 30 számos betekintő kipróbálására volt lehetőségem, így nehéz megmondani, hogy a legtöbbet felemlegetett problémán - az elégséges tartalom hiányán - sikerült-e javítani. Feltételezem napi szinten próbálnak minél több számot hozzáadni a rendszerhez, amennyire a kiadók engedik, így remélhetőleg egyre kevesebbszer fordul elő, hogy lejátszható számok hiánya miatt leáll a választott csatorna.</p>
<p><a href="http://www.last.fm/subscribe?gift=1">A sesam.hut lehet támogatni ajándék last.fm előfizetéssel ám!</a> (felhasználónév: sesamsys) Akár reklámozásban is kiegyezhetünk.</p>
