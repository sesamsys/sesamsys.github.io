---
layout: post
status: publish
published: true
title: Kéktúra
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 4549
wordpress_url: http://sesam.hu/?p=4549
date: '2016-05-25 15:53:02 +0200'
date_gmt: '2016-05-25 13:53:02 +0200'
tags:
- hiking
- Sport
- trail
- Kéktúra
- MTSZ
- túra
comments: []
---
<blockquote>A Kéktúra útvonala a Vas megyei Írott-kőtől a Borsod-Abaúj-Zemplén megyei Hollóháza között 1118 km hosszúságban kék sávval jelzett turistaút.</p></blockquote>
<p>A Budapesti Lokomotív Sportkör Természetjáró Szakosztálya <a href="https://hu.wikipedia.org/wiki/Országos_Kéktúra" target="_blank">már 1952-ben bevezette a gamificationt</a>, így indult el nem csak Magyarország, de egész Európa első hosszú távú turistaútja. Lehet persze csak úgy mászkálni is a világba, de Fannival kitaláltuk, hogy végigmegyünk ezen.</p>
<p>A teljesítéshez igazoló füzetet kell vásárolni a <a href="http://www.mtsz.org" target="_blank">Magyar Természetjáró Szövetségnél</a>. Az iroda a Károly körút 11. 7. emeletén van az Európa Center irodaházban. A füzetben benne van az összes szakasz térképpel együtt. Egy szakaszt teljesíteni akár részletekben is lehet, a lényeg, hogy minden kezdő és végpont pecsételőhelyen legyen, és minden újrakezdésnél kerüljön a füzetbe pecsét.</p>
<p><a title="Plakát" href="https://www.flickr.com/photos/sesamsys/27109488811/in/album-72157666232091574/" data-flickr-embed="true"><img src="https://c4.staticflickr.com/8/7777/27109488811_4c43cd56c2_b.jpg" alt="Plakát" width="100%" /></a><script src="//embedr.flickr.com/assets/client-code.js" async="" charset="utf-8"></script></p>
<p>Első alkalomra egy Budapesthez közeli szakaszt tűztünk ki: <a href="http://www.kektura.hu/utvonal/14-okt-reszturak/26-13-sz-tura-budai-hegyseg-piliscsaba-h-vosvolgy" target="_blank">a 13. számú túra Piliscsabától Hűvösvölgyig tart</a>. Piliscsaba vasútállomásra a Nyugati pályaudvarról mennek óránként vonatok, és nagyjából egy óra az út.</p>
<p>Bár a <a href="http://www.kektura.hu" target="_blank">kektura.hu</a> oldal tartalmaz leírásokat a pecsételő helyekről, <a href="http://www.kektura.hu/tanacsok/56-belyegzok/12/268-okt-piliscsaba-az-orszagos-kektura-belyegzohelye-piliscsaban" target="_blank">kapásból rossz információra bukkantunk</a>, hiszen a piliscsabai pecsét az állomás felújítása óta máshová került. Az épületnek háttal állva balra, a Wesselényi utcában van egy póznára szerelve.</p>
<p><img class="alignnone size-large wp-image-4550" src="http://sesam.hu/wp-content/uploads/2016/05/IMG_3264-1024x768.jpg" alt="Kéktúra pecsét, Piliscsaba vá." width="100%" /></p>
<p>Hasznos tanács volt a füzet vásárlásakor, hogy legyen nálunk bélyegzőpárna. A három érintett pontból ugyanis egyiknél sem volt, és az elég lutri, hogy a pecsételőn maradt-e épp elég festék az előző alkalom óta. Egy ilyen kis négyzet alakú cucc bőven elég, pont ekkorák a pecsétek is.</p>
<p><img class="alignnone size-large wp-image-4552" src="http://sesam.hu/wp-content/uploads/2016/05/IMG_3260-1024x1024.jpg" alt="Kéktúra felszerelés" width="100%" /></p>
<p>A másik—gondolom—tipikus hiba, amit el lehet követni, hogy nagy elégedetten elindultunk a Wesselényi utcán, és majd' egy kilométer után ugrott be, hogy ellenőrizni kellene amúgy jó-e az irány. Nyilván vissza kellett fordulni, mert a 12. szakaszt kezdtük el véletlenül.</p>
<p>Naptejet sem vittünk, amiből végül nem lett gond, de nem árt, mert a szakasz első pár kilométere itt is a falun át illetve füves területen vezetett. A vasárnapi ebéd után nem sok élet volt az utcákon, mint azt a mellékelt ábra mutatja.</p>
<p><a title="Vasárnapi ebéd utáni szunya" href="https://www.flickr.com/photos/sesamsys/27082786832/in/album-72157666232091574/" data-flickr-embed="true"><img src="https://c1.staticflickr.com/8/7630/27082786832_8f67041b8b_b.jpg" alt="Vasárnapi ebéd utáni szunya" width="100%" /></a><script src="//embedr.flickr.com/assets/client-code.js" async="" charset="utf-8"></script></p>
<p>Az erdőben hűvösebb volt, cserébe millió bogár rajzott, egyenesen bele a szemembe. A szakasznak ez a része egy völgyön át vezet, majd hegymászás következik.</p>
<p><a title="&#x1f333;" href="https://www.flickr.com/photos/sesamsys/27144900616/in/album-72157666232091574/" data-flickr-embed="true"><img src="https://c1.staticflickr.com/8/7422/27144900616_b9ecf5170e_b.jpg" alt="&#x1f333;" width="100%" /></a><script src="//embedr.flickr.com/assets/client-code.js" async="" charset="utf-8"></script></p>
<p>A második eltévedésünk a Zsíros-hegyen történt: a füves hegytetőn a földön fekvő kövekre festett jeleken kívül nem nagyon volt más lehetőség az út követésére, így lemaradtunk egy kanyarról, és majdnem elkerültük <a href="https://hu.wikipedia.org/wiki/Zs%C3%ADros-hegyi_turistaház" target="_blank">a Zsíros-hegyi turistaház romját</a>.</p>
<p><a title="Nagy-Szénás teteje" href="https://www.flickr.com/photos/sesamsys/27082859202/in/album-72157666232091574/" data-flickr-embed="true"><img src="https://c3.staticflickr.com/8/7694/27082859202_4ebcfa801d_b.jpg" alt="Nagy-Szénás teteje" width="100%" /></a><script src="//embedr.flickr.com/assets/client-code.js" async="" charset="utf-8"></script></p>
<p>Pedig a volt turistaház avtaásának 90. évfordulójára emlékezve pont az ottjártunkat megelőző nap helyeztek ki egy emléktáblát.</p>
<p><a title="Nagy-Szénási turistaház romja" href="https://www.flickr.com/photos/sesamsys/26573555553/in/album-72157666232091574/" data-flickr-embed="true"><img src="https://c2.staticflickr.com/8/7727/26573555553_d2629fd56f_b.jpg" alt="Nagy-Szénási turistaház romja" width="100%" /></a><script src="//embedr.flickr.com/assets/client-code.js" async="" charset="utf-8"></script></p>
<p>A hegyről lefelé menet a bélyegző ezúttal tényleg ott volt, ahol a weboldal írta: <a href="http://www.kektura.hu/tanacsok/57-belyegzok/13/269-okt-zsiros-hegy-az-orszagos-kektura-belyegzohelye-a-zsiros-hegyen" target="_blank">a Muflon Itató előtt egy fán</a>.</p>
<p>A felfestések minősége és mennyisége pedig tényleg attól függ, melyik település felelős értük. Nagykovácsi például egészen komolyan veszi a jelzéseket.</p>
<p><a title="Nagykovácsiban komolyan veszik a tájékoztatást" href="https://www.flickr.com/photos/sesamsys/26572223944/in/album-72157666232091574/" data-flickr-embed="true"><img src="https://c1.staticflickr.com/8/7702/26572223944_3c3d17496f_b.jpg" alt="Nagykovácsiban komolyan veszik a tájékoztatást" width="100%" /></a><script src="//embedr.flickr.com/assets/client-code.js" async="" charset="utf-8"></script></p>
<p>A végéhez közel még jutottak izgalmak: a Remete-hegyről egyrészt gyönyörű a kilátás, másrészt egy jó meredek köves lejtőn kell leereszkedni a Remete-szurdokba.</p>
<p><a title="Kilátás a Remete-szurdokba" href="https://www.flickr.com/photos/sesamsys/27082942942/in/album-72157666232091574/" data-flickr-embed="true"><img src="https://c7.staticflickr.com/8/7456/27082942942_a02f199e5f_b.jpg" alt="Kilátás a Remete-szurdokba" width="100%" /></a><script src="//embedr.flickr.com/assets/client-code.js" async="" charset="utf-8"></script></p>
<p>Az út vége kicsit unalmasabb, lakott területen aszfalton vezet. Majdnem ránk is sötétedett, mire elértük a Gyermekvasutat. Itt található az emléktábla az Kéktúra megindításának 50. évfordulója alkalmából, a pecsételő pedig az első vágány mellett fent a peronon.</p>
<p><a title="Árnyak" href="https://www.flickr.com/photos/sesamsys/27109697121/in/album-72157666232091574/" data-flickr-embed="true"><img src="https://c2.staticflickr.com/8/7340/27109697121_4c038bcb2b_b.jpg" alt="Árnyak" width="100%" /></a><script src="//embedr.flickr.com/assets/client-code.js" async="" charset="utf-8"></script></p>
<p>Bár azt gondoltuk, majd mennyivel gyorsabbak leszünk a 4 km/ó sebességnél, amivel a tájékoztató füzet az időt számolja, végül nem így lett. Viszont a kerülőkkel az eredeti 21,7 kilométerhez képest 25-nél is többet mentünk.</p>
<p><img class="alignnone size-large wp-image-4553" src="http://sesam.hu/wp-content/uploads/2016/05/Screen-Shot-2016-05-25-at-15.22.56-1024x446.png" alt="Kéktúra az Endomondon" width="100%" /></p>
<p>Endomondon követtem a túrát: az általam használt alkalmazások közül csak ezen van <em>hiking</em> opció. Előnye, hogy GPX formátumban bármikor exportálható az út, ha esetleg átköltöznék más rendszerre. Az iPhone-ra elérhető túrázós alkalmazásokról amúgy <a href="http://appleblog.blog.hu/2016/04/12/turazas_iphone-nal" target="_blank">gklka írt az Appleblognak</a>. Én ebből a Stemplit néztem meg, de teljesen elvették a kedvem az érétkelések: ahhoz képest, hogy fizetős, régi adatokat mutat, és még jó ronda is hozzá.</p>
<p>Szóval ott tartunk, hogy 21,7 / 1118.</p>
