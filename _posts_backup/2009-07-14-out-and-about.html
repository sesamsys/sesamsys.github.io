---
layout: post
status: publish
published: true
title: Out and About
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 1714
wordpress_url: http://sesam.hu/?p=1714
date: '2009-07-14 15:05:25 +0200'
date_gmt: '2009-07-14 06:05:25 +0200'
tags:
- food
- life
- waribashi
- yoshinoya
- Japan
comments:
- id: 1977
  author: Vale
  author_email: valerauko@gmail.com
  author_url: http://blog.valerauko.net/
  date: '2009-07-14 20:04:14 +0200'
  date_gmt: '2009-07-14 11:04:14 +0200'
  content: én csak akkor használok ilyet ha rámjön az ötperc és bentót  (sankichi
    rulz) vagy instant rament veszek... különben a menzán is csak a műanyagot.
- id: 1978
  author: zombunny
  author_email: fferee@gmail.com
  author_url: http://ulalaah.blogspot.com/
  date: '2009-07-14 21:51:15 +0200'
  date_gmt: '2009-07-14 12:51:15 +0200'
  content: |-
    http://www.youtube.com/watch?v=0PbPdjWlB9k
    :D
- id: 1979
  author: SeSam
  author_email: petersz@mac.com
  author_url: http://sesam.hu/
  date: '2009-07-14 21:55:48 +0200'
  date_gmt: '2009-07-14 12:55:48 +0200'
  content: あぁ〜　あずまんが大王！
- id: 1980
  author: youkai
  author_email: youkai@t-online.hu
  author_url: http://youkai.wordpress.com/
  date: '2009-07-15 05:24:21 +0200'
  date_gmt: '2009-07-14 20:24:21 +0200'
  content: Végre, ahogy mondanák, azt hiszem régen (talán volt már 5 éve is) olvastam
    a HVG-ben, hogy komplett erdőségeket irtanak ki a pálcikák miatt, mondjuk , hogy
    ez kezd bejönni a köztudatba, japánban, nem sok változás lesz, mert Kínában és
    Koreában is szép mennyiséget használnak fel, ami aztán hulladék lesz. Amúgy tényleg
    Sesam, japánban kultiválják a hulladék égetést, ha már annyit maceráltak a szelektív
    hulladék gyűjtögetés miatt, nyilatkozhatnál róla..
---
<p>Tegnap teljesen atipikusan olyan korán sikerült felkelnem, hogy óra előtt elmásztam a nem is olyan közeli Yoshinoyába reggelizni. Újaknak: a Yoshinoya a legnagyobb japán rizseshústál-lánc. Olyasmi, mint egy helyi McDonald's. Nem túl gyakran járok, mert a választék azért nem egetrengető, úgyhogy csodálkozva vettem tudomásul, hogy a megszokott eldobhatók helyett csúnya fekete műanyag pálcikák voltak az asztalon.</p>
<p><img src="http://img.skitch.com/20090714-ci4m7qcdcurfwd6tj8ca9b35st.jpg" alt="gyudon" /></p>
<p>A pálcikásdoboz oldalán volt a rejtély megfejtése: környezetvédelmi okból tértek át az egyszerhasználatos fáról az elmosható műanyagra. A felirat tanúsága szerint ilyen módon évente 6,350 tonna szén-dioxiddal kevesebb jut a légkörbe. Persze nem is lenne Japán, ha nem hangsúlyoznák, hogy az antibakteriális szerekkel elmosogatott evőeszközök abszolút <em>biztonságosak</em>. Valamint ha valaki mégis inkább a fa pálcikákat kultiválja, akkor tartanak abból is azért.</p>
<p><img src="http://img.skitch.com/20090714-1nidcaxc37ci2nfkwidfgg5m74.jpg" alt="hashi-box" /></p>
<p>Igazából érthető a változtatás, bele se merek gondolni naponta hány eldobható pálcikát használ el a sziget lakossága. Viszont abból a szempontból sajnálatos, hogy ezekkel a lakkozatlan fa pálcikákkal a legkönnyebb szerintem enni. A műanyag mosható és a lakkozott fa verziók is csúsznak. Arról nem is szólva, hogy ezzel vége a legjobb Yoshinoya-sportnak, a friss pálcikák kettétörésében való versenyzésnek. Az eldobható pálcika japánul <em>waribashi</em>（割り箸）, ami szó szerinti fordításban elválasztható pálcikát jelent. A papírtasakból kivéve egy darabban van ugyanis a két pálcika. Középen majdnem végig be van fűrészelve, de a végén egy kis szakaszon kapcsolódik. Az étkező feladata kettétörni, és ebből fakad általában a móka: mennyire sikerül pontosan egyformára szétválasztani a darabokat. A nagyon csáléra tört pálcika használója a vesztes.</p>
<p><img src="http://img.skitch.com/20090714-jyix3jwqa3d5rb25ne1ay5pyq1.jpg" alt="waribashi" /></p>
<p>A fenti képen saját kezűleg törtem ketté egy szerkesztőségi raktár pálcikát (a boltban is adnak ha az ember azonnal ehető dolgokat vesz). Szép szálkás lett.</p>
