---
layout: post
status: publish
published: true
title: IPRED2 holnap
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 732
wordpress_url: http://sesam.hu/2007/04/24/ipred2-holnap/
date: '2007-04-24 12:53:05 +0200'
date_gmt: '2007-04-24 03:53:05 +0200'
tags:
- Law
comments: []
---
<p>Az európai parlament holnap véleményezi az IPRED2 néven ismert irányelv-javaslatot a szellemi tulajdonjogok érvényesítését biztosító büntetőjogi intézkedésekről. Ez EFF és egyéb jogvédő szervezetek már egy ideje kongatják a vészharangot, hogy az eddiginél (sőt a sokat kritizált <a href="http://en.wikipedia.org/wiki/DMCA">amerikai változatnál</a>) is drákóibb tervezet megszavazása beláthatatlan követkeményekkel járhat. A három sarkalatos pont a (1) mindennemű szellemi tulajdonsértés <strong>büntetőjogi tétellé</strong> emelése, (2) az ilyen tevékenységben való <strong>bűnrészesség és felbujtás</strong> kriminalizálása, és (3) a lehetőség, hogy a jogosultak is részt vehessenek a nyomozásban.</p>
<p><em>3. cikk - Jogsértések<br />
A tagállamok biztosítják, hogy a szellemi tulajdonjog bárminemű, üzletszerűen elkövetett, szándékos megsértését, vagy arra irányuló kísérletet, bűnpártolást és ilyen sérelmekre való felbujtást <strong>bűncselekménynek</strong> minősítenek.</em></p>
<p><em>4. cikk – Közös nyomozócsoportok<br />
(...) A szellemi tulajdonjog megsértésével kapcsolatos bűnügyi nyomozások megkönnyítése érdekében a tagállamoknak lehetővé kell tenniük, hogy a szellemi tulajdonjog érintett jogosultjai, vagy megbízottjaik, illetve a szakértők támogathassák a közös nyomozócsoportok által végzett nyomozásokat...</em></p>
<p>Az EP elé benyújtott bizottsági javaslat teljes szövege <a href="http://eur-lex.europa.eu/LexUriServ/LexUriServ.do?uri=CELEX:52005PC0276(01):HU:HTML">itt olvasható magyarul</a>. (<a href="http://europa.eu.int/eur-lex/lex/LexUriServ/site/en/com/2005/com2005_0276en01.pdf">angol verzió</a>)</p>
<p>Az ellenzők <a href="http://copycrime.eu/files/openletter-ipred.pdf">nyílt levélben</a> fogalmazták meg aggályaikat. Szeretnék ha (1) a szellemi tulajdon megsértésének meglehetősen tág köre helyett szűkítenék a törvény hatályát a szerzői jog megsértésére és a védjegyek hamisítására. Valamint (2) precíz definíciót szeretnének az "<em>üzletszerűen elkövetett</em>" és a "<em>szándékos megsértés</em>" fogalmakra. Végül (3) a "<em>bűnpártolás és ilyen sérelmekre való felbujtás</em>" rész kihagyásával kivédeni a másodlagos felelősség lehetőségét. (Azaz hogy egy programozót vagy internetszolgáltatót büntetőjogi felelősséggel ruházzanak fel azért, mert a programjukat vagy szolgáltatásukat egy harmadik személy kalózkodásra használta fel.)</p>
<p>A <a href="http://www.europarl.europa.eu/oeil/file.jsp?id=5263692">Legislative Observatory</a> szerint a felelős bizottság is tisztában van a problémákkal és módosító javaslatokat tett például a törvény hatályának szűkítésére és pontosabb meghatározások hozzáadására.</p>
<p>Valamint az EP holnapi döntése sem jelenti még az irányelv hatályba lépését. Ehhez még az Európa Tanácsnak is meg kell szavaznia a tervezetet, méghozzá minősített többséggel. Ha a két szerv véleménye nem egyezik meg, a javalsat újra az EP elé fog kerülni egy második olvasásra, ahol akár véglegesen el is utasíthatják azt.</p>
<p>Az <abbr title="Electronic Frontier Foundation">EFF</abbr> mindenesetre nagyban <a href="http://www.copycrime.eu/action">buzdítja</a> az európaiakat, hogy üzenjenek a képviselőiknek a javaslat ellenzését kérve. Persze a mi képviselőink között olyan is van, akinek <a href="http://velemenyemvan.freeblog.hu/archives/2007/04/23/Beloled_is_bunozot_farag_az_EU">még email címe sincs</a>...</p>
