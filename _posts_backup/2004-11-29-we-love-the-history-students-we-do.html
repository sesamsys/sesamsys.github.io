---
layout: post
status: publish
published: true
title: We love the history students, we do.
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 86
wordpress_url: http://www.sesam.hu.php5-19.dfw1-2.websitetestlink.com/?p=86
date: '2004-11-29 10:42:06 +0100'
date_gmt: '2004-11-29 01:42:06 +0100'
tags:
- Human Interest
- Movies &amp; TV
comments: []
---
<p>Utolsó hét a vizsgák előtt. <i>Utsumi sensei</i> újabb örvendetes döntése alapján a töriseknek előre lett hozva a vizsgájuk, így épp amikor én e sorokat vetem a képernyőre, ők vizsgáznak. Ez egyrészt azért jó nekik, mert eggyel kevesebb vizsgájuk lesz a jövő héten, ami elég nagy szó. Ugyanis a hétfő nekünk, földi halandóknak (értsd: matekos, nem töris) halál: kanjiteszt, majd matek és utána japánismeret vizsga, mindhárom 90 percben. Szóval izgalmas lesz. Na ezt sem kell a töriseknek végigcsinálni. Valamint a vizsga témája is poén, gyakorlatilag kanjiteszt, azt pedig - mint az közismert - az itteniek nagy százaléka 95% felett tudja bemagolni. Ebben az a poén, hogy a nemzetközi kapcsolatok és nemzetközi jog szakosak, akikkel én versenyzek majdnem kivétel nélkül törisek. Így aztán szépen meg van ideologizálva, miért ők kapják majd a jó egyetemi helyeket: jobb a pontjuk. Ja, hogy nekik könnyebb? Miért nem választottam én is törit, mondhatják ők. Persze azt senki sem mondta, hogy <i>Utsumi</i> így kivételez...</p>
<p>Ezzel ki is sírtam magam a világ igazságtalanságán. Bocsánat, hogy ilyesmivel terhelem az otthoni népet. De legalább látható, hogy az egyetem vagy nagy általánosságban az iskolarendszer sehol sem hibátlan, sőt.</p>
<p>A probléma az, hogy ilyesmin kívül más nem történik. Tanulunk, éljük az életünket, legtöbbször a szobánkban vagy valamelyik szint közös használatú helyiségéban tanulva és beszélgetve. Még ezen a héten járunk órákra, aztán pénteken a szokásos <i>shitsumon no hi</i> azaz kérdések napja következik. Igazából nem tudom, milyen kérdésre számítanak. Az teljesen világos mit kell bemagolni, azt meg hogy hogyan az egyéni szocprobléma. (<i>Mo skoshi ganbatte kudasai.</i> - Azaz még egy kicsit tartsunk ki. Ez amúgy annyira király mondat, hogy nem is értem  otthon miért nem hasynáljuk. Mindenre válasz.)</p>
<p>Én azért igyekszem nem teljesen megőrülni, úgyhogy nézek filmeket. Legalább a net gyors itt, még vizsgaidőszakban is. Legutóbb például a Gothikát, ami ugyen annyira hű de eredeti nem volt, de elég adrenalinserkentő ha az ember egyedül nézi éjjel, és mint tudjuk az adrenalin az egyik legjobb drog. Valamint a filmnek köszönhetően megértettem, hogy a Behind Blue Eyes klipje miért az ami. Ilyen apró örömökért érdemes élni. :)</p>
