---
layout: post
status: publish
published: true
title: BKV
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 2290
wordpress_url: http://sesam.hu/?p=2290
date: '2011-02-19 00:30:07 +0100'
date_gmt: '2011-02-18 23:30:07 +0100'
tags:
- BKV
- Hungary
- life
- QQ
- Travel
- BKK
- bérlet
- pass
- student
- fare
- fine
- FML
- Human Interest
comments:
- id: 2376
  author: Youkai
  author_email: youkai@t-online.hu
  author_url: http://youkai.wordpress.com/
  date: '2011-02-20 01:46:41 +0100'
  date_gmt: '2011-02-20 00:46:41 +0100'
  content: "Haj kérem, ha már tükrözöl legyen fellépésed. Ha kajabál a BKV troll utánad
    nem állsz meg, ha eléd áll, akkor megállsz, meglepődsz, kiveszed a fülest a fejedből,
    s felveszed azt a nézést amitől az egysejtűek azonnal, a kisebb többsejtű élőlények
    pár perc  után pusztulnak el. Esetleg hozzá teszed a varázsszót, egy laza vállrándítással,
    hogy\r\n \" Nekem szólták Kö**ög?\" az utolsó szónál kissé agresszíven és kérdően
    fel kell emelni a hangsúlyt, mint amikor a vízvezeték szerelő közli veled, hogy
    a WC dugulás elhárítása 50.000 HUF lesz természetesen feketén, s belőled kiszalad
    az, hogy \" Mennyi ?\" Nah ilyen hangsúllyal. S nem árt, ha egy dupla ruhásszekrény
    méretű a hátad. Ha ez az optikai \"tunning\" lehetőség nem elérhető, akkor legyél
    Kárpátia pólóban vagy, esetleg gárdamellény legyen rajtad legalább,s  akkor garantáltan
    beléd sem kötnek, bár lehet, hogy ha kopaszra vagy borotválva, s egy korhű SS
    egyenruhában vagy, az is sokat segíthet, hogy békén hagyjanak. Bár lehet, hogy
    a filmgyár környékén, már ez az álcázás nem működne :P\r\n\r\nAmúgy már csak egy
    kérdésem van, miért támogatod a pénzeddel a BKV-t ???\r\nGyere vidékre és támogasd
    a helyi volán társaságokat. Ezáltal munkahelyeket teremtesz, mind a buszvezetőknek,
    mint a helyi  kórház  idegosztályán, mert fix, hogy oda kerülsz, ha vidéken utazni
    akarsz. Mondjuk utána már nagyon cool cégnek tűnik a BKV. :)\r\nNekem annak tűnt,
    anno a kunságvolán után. Bár lehet, hogy az már a Xanax hatása volt :D"
- id: 2395
  author: Vale
  author_email: valerauko@gmail.com
  author_url: http://blog.valerauko.net/
  date: '2011-02-21 12:03:20 +0100'
  date_gmt: '2011-02-21 11:03:20 +0100'
  content: biztos rossz ember vagyok, de eszembe se jut jegyet lyukasztani ha bkvval
    utazok.
- id: 2399
  author: Szak1
  author_email: cimarci@gmail.com
  author_url: http://szak1.blog.hu
  date: '2011-02-21 18:43:49 +0100'
  date_gmt: '2011-02-21 17:43:49 +0100'
  content: "Ritkán szoktam a kommentekre kommentelni, de a Youkai leírta viselkedést
    művelőket odabasznám a falhoz bilincsbe verve. Az utóbbi években megfordultam
    itt-ott, és ár/érték arányban, hatékonyságban és gyorsaságban a BKV világszínvonalú.
    Valahogy én nem szoktam idegosztályon kikötni a tömegközlekedéstől, viszont a
    törvényt felülíróktól és az ez ellen semmit sem tevő hatóságoktól igen.\r\n\r\nNagyon
    örülnék egy olyan beléptető rendszernek, ahol az ellenőrt félrelökőket / kikerülőket
    / hülyének nézőket három zsaru kapcsolná lá egy méter múlva. Tőlünk nyugatra ez
    a dolgok rendje, tőlünk (távol)keletre pedig van annyira gentleman egy átlagos
    utas, és van annyi tekintélye egy egyenruhának, hogy eszébe se jusson egy udvarias
    szóra nem megállni.\r\n\r\nSzerintem értelmes ember úgy áll hozzá a fenti történethez,
    mint Sesam: \"blicceltem, igazából csak egy picit, elkaptak, basszus, hogy mindig
    én bukom le, és nem az évek óta jegyet nem vevők. Ez van, pech.\""
---
<p>Suliba menet előtt a Blahán vásároltam diákbérletet. Nem kellett messzire mennem, már az Astoriánál megbüntettek, ahogy kiszálltam a metróból.</p>
<p>A levelezős diákhoz ugyanis a BKV-nál nem jár kedvezmény. Persze ezt tudtam én is, viszont itt legalább előny, hogy tíz évvel fiatalabbnak nézek ki a koromnál, és amúgy is maximum a matricát nézi meg még a legvérmesebb ellenőr is.</p>
<p>Lehet mondani, hogy ez esetben is én voltam a hülye, mert levettem a fülest, és megálltam, hogy na mit akar még, ahelyett, hogy továbbmentem volna, mint általában szokták csinálni. Nyilván nem volt elég neki a matrica tüzetes átvizsgálása, rögtön kiszúrta, hogy levelezős a diákom, és elkezdett előadást tartani közgyűlési határozatokról.</p>
<p>Én egy darabig megpróbáltam előadni, hogy nem tudtam, és nézze meg, meg se száradt a pecsét tintája a nyavalyás bérleten, de olyan kéjjel sorolta a büntetési opciókat és tételeket, hogy láttam, ez egy igazi vérpistikéje a fajtájának.</p>
<p>Nagyon hajtotta, hogy a legegyszerűbb, ha most adok helyszíni hatezret. Persze, egyrészt ennyi készpénzzel mászkálok, meg sokkal előrébb visz, mert ettől még érvényesebb nem lesz a bérletem. Maradtunk a bemutatásban, szóval mehetek beváltani a diákbérletem drágábbra, amit amúgy szintén csak a valamilyen főpénztárban lehet.</p>
<p>A büntetés amúgy teljesen helyénvaló, hiszen valóban jogtalanul használtam a kedvezményt. Csak épp nem hiszem, hogy pont én lennék a BKV legnagyobb kiszipolyozója, hiszen a közvetlen környezetemben vannak, akik konkrétan hencegnek azzal, hogy ők évek óta folyamatosan bliccelnek. A szüleim becsületesnek neveltek, és valami azért rám ragadt, úgyhogy nekem ez nem menne, azért maradtam végül ennél a van is bérletem meg nincs is opciónál. Kifogásnak ez is gyenge, de a kis lelkemet azért hadd bántsa.</p>
<p>Az is teljesen rendben van, hogy a levelezős diákhoz nem jár diákkedvezmény. Elvégre havi 2-4 alkalommal kell csak elviekben használni a helyi közlekedést, akkor miért kapjon valaki egész hónapra árcsökkentést. A levelezős amúgy is azért az, mert munka mellett tanul, tehát van saját bevétele, vegyen dolgozóbérletet.</p>
<p>Cserébe azért szeretném, ha a törvény szigora ugyanekkora lelkesedéssel csapna le akkor mindenkire. Például a négyeshatoson a nénik még soha nem büntettek meg senkit, pedig többször láttam már, amikor jegy nélkül utazókat találtak, de azok valahogy mindig kibeszélték magukat.</p>
<p>Mindegy, végül ez is csak megerősít abbéli elhatározásomban, hogy valahogyan át kell térnem a biciklire, ha kell az ősrégi otthoni mountain bike-ra, bár az cseppet sem menő, viszont akkor bekaphatja a BKV, a BKK, a Fővárosi Közgyűlés meg az összes ellenőr is.</p>
