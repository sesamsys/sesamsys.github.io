---
layout: post
status: publish
published: true
title: süssünk süssünk valamit
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 699
wordpress_url: http://sesam.hu/2007/03/12/sussunk-sussunk-valamit/
date: '2007-03-12 22:15:08 +0100'
date_gmt: '2007-03-12 13:15:08 +0100'
tags:
- Human Interest
comments: []
---
<p>Otthonjártamkor hívta fel anya a figyelmem a sütőzacskó fantázianevű jószágra. Az ember beleteszi a preparált húst majd a sütőben/mikróban néhány perc alatt ropogósra süti. Ebből nekem főleg az a része tűnt hasznosnak, hogy gyakorlatilag a mikrót is lehet sütőként használni. Tudniillik a sütők errefelé nem képezik a szobák általános berendezését. Még a kolink konyhájában is csak egy minifiók van halsütésre.</p>
<p>Importáltam tehát egy adag zsacskót tesztelni. A dobozon azt írták, előmelegített sütőbe kell tenni. Gondoltam csak kipróbálom a halsütőfiókot, mégis sütőformájúbb mint a mikró. Felmerült bennem persze hogy csak műanyag az a zacsi, de elhessegettem ezeket a kétségeket. Nos a zacskó a valóban miniatűr sütőfiók falához érve azonnal lángra kapott. Az ott főzögető ismeretlen kolitárs remekül szórakozott persze. Én további tesztelés előkészítése végett visszatértem a szobámba.</p>
<p>Második körben már a mikrót használtam és láss csodát ezúttal kiválóan megsütötte a hússzeleteket. Talán egy kicsit túl sokáig is tartottam bent a csomagot, mert kissé kiszáradtak. Persze gyakorlat teszi a mestert, önmagunk táplálása pedig egy halálig tartó végtelen kihívás...</p>
