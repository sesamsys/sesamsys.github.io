---
layout: post
status: publish
published: true
title: Die Hard 4.0
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 781
wordpress_url: http://sesam.hu/2007/06/24/die-hard-40/
date: '2007-06-24 23:21:40 +0200'
date_gmt: '2007-06-24 14:21:40 +0200'
tags:
- Movies &amp; TV
comments:
- id: 702
  author: Youkai
  author_email: youkai@fibermail.hu
  author_url: http://youkaiblog.extra.hu
  date: '2007-06-25 06:15:32 +0200'
  date_gmt: '2007-06-24 21:15:32 +0200'
  content: |-
    Hu, nekem a 2. részben (reptéres...) történt beköpés jutott eszembe hírtelen róla...
    "Megint, Karácsony, megint egy szellőző cső, John, hogy tudsz te kétszre ugyanabba a sz*rba léni??"
    Hát a jelek szerint a producerek megcsinálták hogy 4* is összejöjön,  Bár  mondjuk kedvenc "duracel" nyomzónkat nem nagyon tudom elképzelni öltönyben, ... hogy nézne ki Zorro egy batman kosztümben, a vagy akár pókembert is írhattam volna...
    Amúgy a 70-es átlagéltkor, nem lehet, hogy azért volt, mert ez ott kint nem túlzottan , utálom kimondani "kúlt. film" ???  Merg gondolom az  Azumi 3, vagy 4-re szerintem verekedni kellene a jegyekért, vagy javíts ki, ha tévedek :)
---
<p><a href="http://www.blinkx.com/burl?v=RAF_-uH2D1zfy0LlRa7i1TgH9ZeLd8_j">Die Hard 4.0 debuts in Japan.</a> Ó bizony. Abban az országban, ahová - bármilyen hihetetlenül is hangzik - a legtöbb film később jut el, mint közép-kelet-európai kis hazánkba. Ugyan a hivatalos release date június 29, viszont 23-án beiktattak néhány világpremier előtti előadást a "japán fanoknak"...</p>
<p>...akik mellesleg nem tudom hol bujkáltak. Ugyanis, ismétcsak, ez az az ország, ahol egy Die Hard pre-screening premier előtt egy héttel félházzal megy.  Mi több, úgy tűnik kihelyezett nyugdíjasklub találkozóval is egybekötik a dolgot: nem viccelek a nézőközönség átlagéletkora 70 év volt, és csak azért nem 80 mert mi Norbival rontottuk a statisztikát.</p>
<p>Persze mindez rögtön mellékes lett amint feltűnt az ismerős tar fej a vásznon. Az időközben detektívvé avanzsált McClane-t már az első két percben verbálisan felpofozza a saját lánya, aztán az este betetőzéseként elzavarják, hogy gyűjtsön be egy hackert... hiába, ezek a napok úgy látszik kisebb-nagyobb rendszerességgel részesei John "véres trikó" McClane életének.</p>
<p>Ennél többet nem is írok a történetről, nameg aki látta a trailert azt valószínűleg nem fogja áll-leejtős meglepetés érni azért. Die Hardot amúgy sem a nemzedékeken átívelő aktualitással bíró mondanivalóért néz az ember. Az akció pedig nagyon rendben van. Akik aggódtak a 4.0 miatt a címben, fölöslegesen tették: nincs kütyüfest és McClane sem rohangál laptoppal.  '88 óta nem sokat változott módon az orrbaverés jól bevált módszerét alkalmazza a cyber-terroristákon is. Külön poén a manapság nagy divatnak örvendő urban ugrálós stílus (<a href="http://www.imdb.com/title/tt0381061">Casino Royale</a>, <a href="http://www.imdb.com/title/tt0443456">Breaking and Entering</a>, fél tonna youtube videó) versus a jó öreg John, és a trailerből ismert "Jesus, is the circus in town?"</p>
<p>Persze csak 2007-et írunk, és aminek kellett az haladt a korral. A kamerakezelés teljesen parban van a legújabb akciófilmekkel és ahol kellett belenyúltak némi CGI-vel. De azért a film végén még mindig ott a fél városnyi kaszkadőr neve, nincs arról szó, hogy a legkisebb pofont is csak a 3D stúdióban hegesztették oda. Ugyan az atléta ezúttal elmarad, nem spóroltak a ketchuppal sem.</p>
<p>A geek oldalt képviselő <a href="http://www.imdb.com/name/nm0519043">Justin "Hello, I'm the Mac." Long</a> kiváló partner, igen jó scripttel. McClane gúnyolódó beszólásai mellett az ő poénjain lehet a legjobbakat röhögni. <a href="http://www.imdb.com/name/nm0702572">Maggie Q</a> pont ugyanolyan, mint az <a href="http://www.imdb.com/title/tt0317919">MI3</a>-ban, de az épp passzol is a főgonosz nője klisébe. <a href="http://www.imdb.com/name/nm0648249">Timothy Oliphant</a> (<a href="http://www.imdb.com/title/tt0265208">The Girl Next Door</a>) felnőtt a Gruberek által felállított nem egyszerű feladathoz. (Mint a legfontosabb szerepe a Die Hard gonoszoknak, kiválóan tud méregtől épp szétrobbani készülő arcot vágni, amikor McClane újra és újra keresztülhúzza a számításait.) Lucy McClane (<a href="http://www.imdb.com/name/nm0935541">Mary Elizabeth Winstead</a>) pedig egyrészt - mint azt a kezdetektől fogva tudjuk - az apjára ütött, és annyira jól néz ki, hogy az ember elgondolkozik, bevállalná-e a papát apósnak.</p>
<p>Plusz <a href="http://www.imdb.com/name/nm0003620">Kevin Smith</a>, a.k.a. War10ck, a szupersztereotíp harmincéves geek. Nem sokat szerepel ugyan, de az nagyonjó. Pici spoiler, de muszáj megosztanom, hogy a 66.6-os frekvenciára állított CB-rádiós poénon csak mi ketten nevettünk a teremben. Talán a japán verzióban 4219-re kellett volna cserélni vagy ilyesmi... (死にいく).</p>
<p>Szerintem <a href="http://www.imdb.com/name/nm0936482">Len Wiseman</a> nagyon bölcsen (jaj, bocs) ítélte meg, hogy a Nakatomi-tornyot csak egyszer lehetett megjátszani. Az első installáció óta igen sok víz lefolyt a különféle folyókon. Engem nem is zavar emiatt a CGI-útrombolás meg a fantázia-repülőgép lehetetlen manőverei, mert néhány kockával arrébb ugyanaz a vadász nagytotálban cafattá lövi a kamiont, úgy régimódin.</p>
<p>Hát ennyi. Majd mindenki jól megnézni magának nemsokára. Nálam 8/10, ami még néhány megnézés után 9-re is emelkedhet.  Modern Die Hard, régi McClane, változatlan élvezet.</p>
