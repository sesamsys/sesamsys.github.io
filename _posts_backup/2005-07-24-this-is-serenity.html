---
layout: post
status: publish
published: true
title: This is serenity...
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 386
wordpress_url: http://www.sesam.hu.php5-19.dfw1-2.websitetestlink.com/?p=386
date: '2005-07-24 22:02:57 +0200'
date_gmt: '2005-07-24 13:02:57 +0200'
tags:
- Japan
- Tech &amp; Gizmos
comments: []
---
<p>Jogi alapismeretek fedőnevű tanulmányaim közepette rábukkantam egy jópofa kifejezésre. Rögtön belopta magát a szívembe. </p>
<div style="text-align: center; margin: 1em"><i>kakyuusaibanshosaibankanshimeishimoniinkai</i><br />
<img src="../../../images/iinkai.png" border="0" alt="kakyuusaibanshosaibankanshimeishimoniinkai" /><br />
(Alsó Szintű Bíróságok Bíráinak Kinevezéséért Felelős Vizsgálóbizottság)</div>
<p>Csak 15 jel hosszú. Kifejezetten landwirtschaftsausstellung - müllverbrennungsofen jellegű szó. Elnézést ha ismétlem magam, de imádom a sokszótagos német szavakat. :)</p>
<p>Hazafelé menet az egyetemről feltűnt, hogy sok házon zászlók lobognak. Azt is felfedeztem, hogy mindegyiken a következő szöveg található: <i>Kiken na kage no kousou manshon HANTAI</i> (Tiltakozom a veszélyes kiszögellésre épülő többemeletes lakóház ellen.) Jópofa, nem? Érzelemnyilvánítás japán módra. Natív kontaktom szerint a japánokra nem jellemző a sztrájk, a tömegmegmozdulás; viszont például zaj elleni tiltakozás céljából, a lakóházra kitűznek egy plakátot, leírva ellenérzésüket. Jelenleg azonban a szeret-nem szeret dolgok nyíltabb kinyilvánítása felé mutató tendencia a jellemző, valószínűleg így jutottak el a plakátoktól a zászlókig...</p>
<p>Hírszámba mehet, hogy felszámoltam a laptopon a Windowsomat. A következő üzenet köszönt bejelentkezéskor: <i>This is serenity (Linux i686 gentoo-2.6.12-r6)</i> Teljesen jól működik, a touchpad és az infraport kivételével minden hardverelemet sikerült életre keltenem. Ezeket is csak azért hanyagoltam eddig, mert ugye tanulnom kellene, vagy mifene. Jövő héten csak öt vizsgám lesz...</p>
