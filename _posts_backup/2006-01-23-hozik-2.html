---
layout: post
status: publish
published: true
title: hózik
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 458
wordpress_url: http://www.sesam.hu.php5-19.dfw1-2.websitetestlink.com/?p=458
date: '2006-01-23 10:18:55 +0100'
date_gmt: '2006-01-23 01:18:55 +0100'
tags:
- Japan
- Human Interest
comments: []
---
<p>Kellett nekem panaszkodni a hótlanságra. Ma a campuson jóféle hófúvás volt miközben a tenger felől még sütött a nap. Talán a tenger miatt, de itt gyakran előfordul, hogy egyszerre esik az eső és süt a nap. Hóeséssel ez még szebb. Sűrű, nagy pelyhű havat kavart a szél. Persze semmi sem maradt belőle és nem is tartott sokáig. És még mindig hideg van.</p>
<p>Az angol vizsgám kissé felidegesített. Gyakorlatilag olyan volt, mint egy japánteszt a gaidaion, kifejtős kérdésekkel japánul. Miért is hívják ezt a tantárgyat angol olvasásnak?? Egyre jobban utálom a japán idegennyelv-oktatást. Főleg, hogy az ilyen angolórákat a külföldiek 99%-a letudja egy kétoldalas esszével angolul, aztán többet a színét se látják az órán. Szerencsére többet már se németet se angolt nem kell felvenni, ha ebben a félévben letudom őket, csak majd egy japánórát valamikor.</p>
<p>A tanár azért a vizsga után közölte, hogy tudja ő ám, hogy én a japán miatt "<i>handicapped</i>" vagyok. Azért kedves... Ráadásul még ebben az egyoldalas, minimális angol szöveget tartalmazó feladatlapban is képes volt hibát csinálni. Pont abban a mondatban, ahová - minő csoda, egy feladat nem japánul! - egy hiányzó szót kellett beírni. Morfondíroztam is, hogy én vagyok alulinformált a kortárs angol nyelvben vagy tényleg értelmetlen a mondat első fele...</p>
