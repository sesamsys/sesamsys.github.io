---
layout: post
status: publish
published: true
title: Félezer
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 512
wordpress_url: http://sesam.hu/?p=512
date: '2006-05-15 15:03:36 +0200'
date_gmt: '2006-05-15 06:03:36 +0200'
tags:
- Human Interest
comments: []
---
<p>Ez az ötszázadik bejegyzés a sesamhun. Egyfelől nem túl sok - van olyan blog, ahol egy év alatt terem ennyi post - másfelől viszont sok: talán az általános iskola volt az egyetlen olyan "tevékenység", amit ennél hosszabb ideig konzisztensen űztem.</p>
<p>Úttörtőnek nem tartom a sesamhut, bár indulásakor Magyarországon nem volt túl nagy kultúrája még a netes journaloknak. Az Internet-história 1994-re teszi az első webnaplók megjelenését. (Nekem ekkor még számítógépem sem volt, nemhogy Internet-elérésem.) Maga a <em>weblog</em> szó 1997 decemberében született, a rövid <em>blog</em> változat pedig 1999-től létezik egy ötletes feldarabolás eredményeképp: "we blog". Az egyik első blogmotor-oldal a <a href="http://www.xanga.com">Xanga</a> 1996-ben startolt el. A két talán legismertebb külföldi oldal, a <a href="http://www.blogger.com">Blogger</a> és a <a href="http://www.livejournal.com">LiveJournal</a> mindketten 1999-esek. Magyar viszonylatban a legnagyobb <a href="http://www.freeblog.hu">Freeblog</a> is csak 2003-tól elérhető. Elsőként az akkor Korridor néven futó portál indított blogszolgáltatást 2002-ben. (Ma <a href="http://blog.tv2.hu">TV2 blog</a>)</p>
<p>Ehhez képest az én 500 bejegyzésem 2002 augusztusa óta nem rossz. Erre büszke vagyok.</p>
