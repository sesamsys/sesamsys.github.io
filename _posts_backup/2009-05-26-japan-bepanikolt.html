---
layout: post
status: publish
published: true
title: Japán bepánikolt
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 1642
wordpress_url: http://sesam.hu/?p=1642
date: '2009-05-26 15:00:05 +0200'
date_gmt: '2009-05-26 06:00:05 +0200'
tags:
- influenza
- Kobe
- panic
- Swine Flu
- Japan
- Human Interest
comments:
- id: 1907
  author: Vale
  author_email: valerauko@gmail.com
  author_url: http://blog.valerauko.net/
  date: '2009-05-26 20:22:36 +0200'
  date_gmt: '2009-05-26 11:22:36 +0200'
  content: 'én is sikeresen most fáztam meg, és vicces volt az emberek arcát figyelni
    amikor kérdezték: "you''ve got flu?"'
- id: 1908
  author: Youkai
  author_email: youkai@t-online.hu
  author_url: http://youkai.wordpress.com/
  date: '2009-05-26 21:07:27 +0200'
  date_gmt: '2009-05-26 12:07:27 +0200'
  content: Akkor én mit szóljak, állandóan szipogok, allergia rulez. Mondjuk a havernak
    volt egy szép storyja. Ült a vonaton, amikor a Hong-kongi madárinfluenza volt,
    erre bejött egy kínai férfi a kocsiba és tüsszentett egyet, amúgy meg elég szarul
    nézett ki. Elégé gyorsan kiürült az a vasúti kocsi XD
---
<p class="intro">"Rettentően félek," - nyilatkozta egy kobei anyuka telefonon. - "Sem én sem a gyermekeim nem tettük ki a lábunkat a házból szombat óta. Van elég élelmiszerünk, hogy kihúzzuk egy hétig."</p>
<p>A fentiek <a href="http://www.nytimes.com/2009/05/22/world/asia/22japan.html">egy csütörtöki New York Times cikkben</a> jelentek meg (<a href="http://www.nytimes.com/2009/05/22/world/asia/22japan.html">Spread of Swine Flu Puts Japan in Crisis Mode</a>), és jól példázzák a higiéniájáról amúgy híres ország rémületét. Mostanra talán lenyugodott a dolog, és az iskolák is újra kinyitottak. Én mindenesetre igen jól szórakoztam a tudósításon.</p>
<p>Az is kiderült az írásból, hogy egy röplabda-mérkőzésen terjedhetett el a sertésinfluenza a középiskolások között. Az ezt követő reakció tipikusan Japánra jellemző: <a href="http://sesam.hu/2009/05/17/this-just-in-2">bezárták egy hétre az iskolákat</a>, több száz embert teszteltek influenza gyanújával, és pánikba esett tömegek özönlötték el a helyi kórházakat. A gyógyszertárakból elfogyott az arcot takaró maszk, az orvosok pedig éles szavakkal kritizálták a pánikkeltő vezetést.</p>
<p>Japán hamar az élre ugrott az országok között a fertőzések számát tekintve, viszont sokan úgy vélik, ez nem kis részben a rettegés közepette minden ártatlan megfázottra influenzagyanúsként tekintő paranoid hozzáállásnak köszönhető.</p>
<p>Persze olyan hangokat is lehet hallani, melyek szerint Japán példamutatóan reagált az influenzára, szemben más, kevésbé precíz országokkal, ahol felderítetlenül maradnak az influenzás esetek.</p>
<p>Vannak azért, akiket nem rázott meg túlságosan a fenyegető világvége. Egy végzős középiskolás karaoke és némi videojátékozás között elmondta a NYT riporterének: "Egyáltalán nem tartok az influenzától. Személy szerint úgy gondolom, az emberek túlreagálják a helyzetet."</p>
