---
layout: post
status: publish
published: true
title: leves...
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 75
wordpress_url: http://www.sesam.hu.php5-19.dfw1-2.websitetestlink.com/?p=75
date: '2004-10-06 15:18:33 +0200'
date_gmt: '2004-10-06 06:18:33 +0200'
tags:
- Japan
comments: []
---
<p>Tegnap mozgalmas napom volt. Levest akartam főzni, de amikor megpróbáltam átönteni a tányérba, megbillent a kezem, és a még forrásban lévő leves ráborult a bal kezemre. Úgy fájt, azt hittem egeret szülök... Rögtön hideg folyó vízbe tettem a kezem, és nem is nagyon tudtam onnan kivenni, mert amint szobahőmérsékletre melegedett, rögtön elkezdett égni, mintha még mindig a forró vízben lenne. Úgyhogy az estét (és az éjjelt) az ágyamon fekve töltöttem, a kezem egy tál vízben, amiben időnként kicseréltem a jeget. Petra az egészet úgy kommentálta, hogy ez történik ha a férfiak megprőbálnak főzni. Nem mondom, tényleg loser dolog instant levessel szétégetni a kezem, de ettől még nem szenvedtem kevésbé. Reggel öt felé már ki tudtam venni a hűtésből a kezem, és tudtam aludni egy keveset.</p>
<p>Nagy meglepetésemre a mai hallgatás utáni értés órára áttettek egy jobb csoportba, mert 100%-os lett a vizsgám. Nem is akármilyenbe, három emberen kívül csak H osztályosok (azaz a legjobb csoport) vannak az órán. Kifejezetten jó volt: nem a szokásos unalmas hallgatások, hanem tanultam is valamit. Jobb az, ha az ember körül olyanok ülnek, akiknek motivál a tudásuk.</p>
<p>Közben otthon <a href="http://index.hu/politika/belfold/disztor1005">megszűnt a sorkatonaság</a>. Juhé!</p>
