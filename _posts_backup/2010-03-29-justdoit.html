---
layout: post
status: publish
published: true
title: justdoit
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 1904
wordpress_url: http://sesam.hu/?p=1904
date: '2010-03-29 15:58:32 +0200'
date_gmt: '2010-03-29 13:58:32 +0200'
tags:
- half marathon
- ipod
- Margitsziget
- Nike+
- running
comments:
- id: 2159
  author: adr
  author_email: jozan.adrienn@gmail.com
  author_url: ''
  date: '2010-03-29 21:24:33 +0200'
  date_gmt: '2010-03-29 19:24:33 +0200'
  content: Csodállak, hogy ennyit le tudsz futni.
- id: 2160
  author: SeSam
  author_email: petersz@mac.com
  author_url: http://sesam.hu/
  date: '2010-04-09 01:08:34 +0200'
  date_gmt: '2010-04-08 23:08:34 +0200'
  content: 'A titok egyszerű: az ember nem áll meg, csak csinálja. :]'
---
<p>Kitört a tavasz, és a meteorológusok riogatása ellenére kifejezetten jó idő volt a hétvégén.</p>
<p>Szobaton el is futottam a körúton a Margitszigetig, majd ott köröztem párat: 15 km lett az eredmény úgy, hogy az utolsó ötösön már elsősorban túlélésre játszottam, nem egy sétálós száz méter is belekeveredett az útvonalba. Mondjuk az sem segített, hogy reggel mindössze egy kávé és egy alma elfogyasztása után indultam neki a sportolásnak. A végére már igen csak ki voltam száradva.</p>
<p>Minden esetre éreztem potenciált a dologban, és előrelátóan két szendvicset és fél liter vizet felvéve indultam el vasárnap. Meg is lett az eredménye: elsőként magyar földön is teljesítettem a félmaratont.</p>
<p><a href="http://go.nike.com/02kffjj8"><img class="alignnone size-full wp-image-1907" title="Margitsziget félmaraton" src="http://www.sesam.hu.php5-19.dfw1-2.websitetestlink.com/wp-content/uploads/2010/03/szigetfelmaraton.png" alt="Nike+ graph - 2:13'18&quot; run" width="600" height="349" /></a></p>
<p>Az iPod szerint annyira nem is rossz idővel, ami nem hivatalosan még annál is jobb: nem keveset csal ugyanis a Nike+ mostanában. A rekortán ugyebár 5 350 méter, azaz négy kör lenne egy félmaratoni táv (21 097,5 m). Már korábban is feltűnt, hogy mintha kevesebbet mérne a chip, mint a szigetkör, pedig becsületesen követem a pályát, és a derékszögű kanyaroknál sem csalok. Nos, a negyedik kör végén épphogy 12 mérföldnél állt a számláló a 13.1-ből, ami azért jelentős különbség. (Ha félmaratonra állítom az iPodot, akkor minden beállításra fittyet hányva elkezd mérföldben számolni.)</p>
<p>A négy szigetkört pontosan 2:00' alatt tettem meg, tehát kevesebb mint két óra alatt abszolváltam a félmaratoni távot igazából. Azért ha a fene fenét eszik is alapon lefutottam a maradék 1.1 mérföldet a Nike+ kedvéért, így a "hivatalos" időm 2:13'18" lett. A következő alkalommal viszont újrakalibrálással kezdek, az biztos.</p>
<p>Már arra is gondoltam, mi van, ha a Nike szándékosan más beállítással árulja a chipeket Japánban, tekintve az ázsiai emberek általában alacsonyabbak, illetve aránytalanul rövidebb a lábuk. Nekem meg csak itt a szigeten tűnt fel a mérési anomália. Érdekes viszont, hogy amikor tesómmal együtt futunk, akkor szinte teljesen szinkronban mérnek a cipők, és ő a futópályán is helyes eredményeket kap.</p>
<p>Két dolgot hiányoltam viszont a Margitszigeten. Egyik valamilyen közösségi vízforrás. Láttam ugyan telepített csapokat, de nem úgy tűnt, hogy mostanában be lettek volna üzemelve. Tud valaki olyan csapról vagy kútról, ahol a kiszáradt futó olthatja a szomját? Vagy az egyetlen megoldás az, hogy vizet kell magammal cipelnem.</p>
<p>A másik dolog, ami felmerülhet egy kétórás etapnál, az a kiválasztás lehetősége. Ahogy köröztem egyedül az Árpád híd aljánál láttam egy feliratot, de az egy lelakatolt, lepusztult  WC-hez vezetett. Mások ezt hogy oldják meg?</p>
