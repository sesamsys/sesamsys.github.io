---
layout: post
status: publish
published: true
title: élni fog
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 514
wordpress_url: http://sesam.hu/?p=514
date: '2006-05-17 23:59:24 +0200'
date_gmt: '2006-05-17 14:59:24 +0200'
tags:
- Japan
- Human Interest
comments: []
---
<p>Ma a meglepetések napját éltem. Első meglepetésem, hogy a fogorvos a ma du 4-et ajánlotta fel mint kezelési időpontot. Eddig általában mindig be voltak táblázva, és egy-két napot várni kellett a következő szabad időpontra, ehhez képest most gyakorlatilag alig várták, hogy kés (fúró) alá kerüljek. Másodsorban pedig, hogy gyorsabban, mint bárki kimondaná visszafelé, hogy <font size="-1">supercalifragilisticexpialidocious, már ki is kapta a jobb alsó bölcsességfogam. Nyilván bár inherensen kíváncsiak vagyunk</font> mindenki más életére, ennek is vannak azért (egészséges) határai, így mellőzöm bizonyos fogtechnikai részletek említését. Maradjunk annyiban, hogy jól tette, hogy eltávolította a nevezett fogat.</p>
<p>Magyarországon még maradandó fogamat nem húzták ki, így nem tudom pontosan mi a <em>due process</em>, de itt megkérdezték, kívánom-e hazavinni a fogat (持って帰る). Nagyon komoly a dolog: egy fog alakú kis dobozba helyezték el és adták oda fertőtlenítve. Nem csak gyerekek gyűjtik a tejfogaikat? Szemfüleseknek feltűnhet, hogy lebuktam, mint gyerekes egyén, hiszen rögtön rábólintottam a kérdésre.</p>
<p>Valószínűleg már volt róla szó, de <em>repetitio est mater studiorum</em>, a páciens Japánban mindig pontosan kimért mennyiségű gyógyszert kap. Kiváló, kiváló módszer, gondoljunk csak bele a nálunk elkerülhetetlenül fel nem használt gyógyszerek hatalmas tömegeibe. (A gyógyszergyárak jól járnak mondjuk.) Így kaptam én is pontosan hat adag gyulladáscsökkentőt és három adag fájdalomcsillapítót. Utóbbiból egy porciót fel is használtam az eredeti fájdalomcsillapító injekció hatásának elmúltával. Meg kell hogy mondjam, kiváló hatékonyságú szer. (Vagy mellékesen lovakat altatnak vele.) Mindenesetre momentán jó.</p>
<p><em>Disclaimer</em>: ha a fenti sorok koherenciája megkérdőjelezhető, azt teljes egészében a beszedett gyógyszerek szedatív mellékhatásával vagyok hajlandó magyarázni.</p>
