---
layout: post
status: publish
published: true
title: 2/4 tsumari 5/9
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 90
wordpress_url: http://www.sesam.hu.php5-19.dfw1-2.websitetestlink.com/?p=90
date: '2004-12-07 12:59:49 +0100'
date_gmt: '2004-12-07 03:59:49 +0100'
tags:
- Human Interest
comments: []
---
<p>A tegnapi bejegyzésembe súlyos hiba került, amely rossz fényben tüntethet fel egyes tanárokat ideát. Ezért azonnali hatállyal kijavításra kerítem. A japánismeret vizsga ugyanis tartalmazta a cikkek közül az egyiket. Japán jelenlegi fő import és exportcikkét ugyanis a cikk alatti táblázat tartalmazta. (Más kérdés, hogy Utsumi külön hangsúlyozta, hogy az adatokat nem kell megtanulni...) Whatever. :szarkasztikusan néz:</p>
<p>Ma reggel nyelvtanoztunk, szokásos teszt volt, az előzőnél talán könnyebb. Persze bármi történhet, nyelvtanból írtam már úgy 62 pontot, hogy azt hittem, tök jó lett. Plusz volt fogalmazás: <i>A gépesítés elterjedésének köszönhetően az emberek boldogabbak lettek.</i> mondatnak kellett 6-800 karakter hosszúságban ellentmondani. (Itt jegyzem meg, hogy mivel egy szó 2-3 karakter mindössze, ez a hossz nem összevetendő egy magyar fogalmazással.)</p>
<p>Tegnap még a szobámat is kitakarítottam, és bár a kétségbeesés fellege még nem szűnik feketébe borítani a jövőképem, valamicskét javult a helyzet. Ma Norbival összeülünk, hogy átnézzük a múlt év közgázvizsgáját. Legalább ebből jó pontot szeretnék.</p>
