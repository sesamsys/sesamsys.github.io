---
layout: post
status: publish
published: true
title: "&#x1f6b4;"
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 4412
wordpress_url: http://sesam.hu/?p=4412
date: '2015-05-05 00:54:48 +0200'
date_gmt: '2015-05-04 22:54:48 +0200'
tags:
- Budapest
- epic fail
- cycling
- kerékpárút
- kerékpár
- bicikli
- infrastruktúra
- bicikliút
- KRESZ
comments: []
---
<p>A budai fonódó villamos első kerékpáros áldozataként <a href="http://index.hu/kerekagy/2015/05/04/megszunik_a_bringaut_az_erzsebet_hid_alatt/" target="_blank">megszűnik a bringaút az Erzsébet híd alatt</a>. <a href="https://twitter.com/szoges/status/595316115468898306" target="_blank">Szögihez csatlakozva</a> csak gratulálni tudok a megoldáshoz, ami a lánchídi útszűkülethez hasonlóan elképesztően balesetveszélyesnek ígérkezik. Persze nem csodálkozom nagyon; miért pont ebben a helyzetben születne egy szakmailag megalapozott, átgondolt, előremutató döntés. Hiszen a Budavári Önkormányzat átnyomhatja ezt is.</p>
<p>Az Indexnek adott hivatalos válasz—amellett, hogy egészen értelmetlen mondatok is vannak benne—még valótlan dolgot is állít:</p>
<blockquote><p>A részben híd alatt villamosmegálló miatta az úttestet, a híd alatt ~64 fm hosszon szélesíteni kell és ez valóban az út mellett futó felfestett kerékpáros út rovására történik.</p></blockquote>
<p>Olyan, hogy kerékpáros út nincs, azt kerékpárútnak hívják, és ezen a szakaszon kivételesen jól is volt megoldva, a gyalogosoktól padkával és korláttal elválasztva futott itt két sávban, nem csak egyszerűen felfestve, ahogy állítják.</p>
<blockquote><p>A villamosmegálló megépítése után a kerékpárosút már a híd alatt egyesül a gyalogosjárdával, egy szűk 1,3 m széles, 5 méter hosszú rávezetéssel [...]</p></blockquote>
<p>1,3 méteren két bicikli már nem fér el egymással szemben. Súlyosbítsuk ezt a gyalogosokkal, turistákkal, futókkal és a villamosról leszállókkal. Őskáosz.</p>
<blockquote><p>A jelenlegi kerékpáros út változást kompenzálandó, a villamos megálló előtt kialakítandó gyalogos átkelőhely mellett kerékpáros átvezető is kiépül, amely a parkon keresztül teljes nyomvonalon kiépülve lehetővé teszi az Erzsébet hídra való akadálymentes kerékpáros felhajtást.</p></blockquote>
<p>Ez egyszerűen csodálatos, de miért akarna bárki is felmenni az Erzsébet hídra, ami gyakorlatilag egy hatsávos autópálya. És egyáltalán mi az, hogy a változást <em>kompenzálandó</em>? Szolnok felé nem épül autópálya, de ezt kompenzálandó, menj inkább Szeged felé? Ja, és biztosan a pesszimizmus szól belőlem, de a kerékpáros átvezetőnél <a href="/2013/05/08/margit-hid-budai-hidfo">valami hasonlóra számítok</a>.</p>
<p><a href="/2014/08/20/magunk-alatt-koptatjuk-a-gumit">A Duna-hidakon átkelésről már írtam egyszer.</a> Az Erzsébet híd kifejezetten problémás, hiszen a járdán csak tolni lehet a bringát hivatalosan, a buszsávban pedig megint tilos tekerni, tehát a külső forgalmi sávot kellene használni úgy, hogy a biciklistől jobbra még a buszok csapatnak el.*</p>
<p>Amúgy az ominózus szakasztól nem messze van az a csodálatos hirdetőoszlop is a Rudas előtt, ami az amúgy sem széles gyalog- és kerékpárutat lefelezi, állandó szórakozási formát kínálva az erre sétálóknak és tekerőknek. Valaki egyszer oda is festett az aszfalta valami ilyesmit: <em>egy megkerülhetetlen ember megkerülhetetlen oszlopa.</em></p>
<p>Ráadásul fenti útvonal az <a href="http://www.eurovelo.com/en/eurovelos/eurovelo-6" target="_blank">EuroVelo 6</a> nemzetközi kerékpárút része. Csak az nem fér a fejembe, hogyan lehetséges ez. Nincs valami engedélyeztetési eljárás? Nonszensznek tűnik, hogy egy vödör festékkel felpingált, nem egy helyen közlekedésre alkalmatlan, sőt, sokszor egyenesen balesetveszélyes útvonalra csak úgy ki lehet tenni büszkén a csillagos kék táblát.</p>
<p>Statisztikám nincs kéznél, de tapasztalatom szerint ez az egyik legforgalmasabb, ha nem <em>a</em> legforgalmasabb kerékpárút Budapesten. <a href="/2013/05/07/eurovelo-6/" target="_blank">Mondjuk Óbudára eljutva sem lesz jobb a helyzet.</a></p>
<p>* Az hogy a buszsávban alapvetően tilos kerékpározni, kevés autósnak van meg. Például a villamossínek felújítása miatt ideiglenesen a 4-6 vonalán az addigi parkolósáv buszsávvá alakult, a külső sávban pedig az autók haladhatnak. Majdnem végig azonban úgy lett kitáblázva, hogy a biciklisnek az autósok sávjában kellene haladnia. Volt szerencsém látni, ahogy egy kerékpáros társam teljesen szabályosan a fentiek szerint haladt, a mögötte vezető idősebb pasi pedig agyérgörccsel küszködve az egész testével nyomta a kürtöt, miközben ordított neki, hogy takarodjon az út szélére. Én eközben teljesen szabálytalanul a buszsávban haladtam; rám nem dudált senki. Ilyen útszakaszokon inkább ezt választom a konfliktus helyett, a buszokat pedig igyekszem elengedni. Azt mondjuk nem értem, minek kellett letiltani a bicikliket innen, ráadásul a látszat szerint teljesen ötletszerűen, hiszen néhány szakaszon kint maradt a kerékpárosok által is használható buszsáv tábla, a többin meg kifejezetten letiltották.</p>
<p>&nbsp;</p>
