---
layout: post
status: publish
published: true
title: special treatment
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 1056
wordpress_url: http://sesam.hu/?p=1056
date: '2008-04-06 19:59:28 +0200'
date_gmt: '2008-04-06 10:59:28 +0200'
tags:
- classes
- discrimination
- kobe-u
- Japan
- Human Interest
comments:
- id: 1148
  author: Vale
  author_email: valerauko@gmail.com
  author_url: http://blog.valerauko.net/
  date: '2008-04-06 20:29:34 +0200'
  date_gmt: '2008-04-06 11:29:34 +0200'
  content: ha nekem nem okoz nagy nehézségeket az óra, akkor nem zavarna. meg akkor
    se, ha egyértelműen csak így tudnánk egy szinten haladni. de ha ezzel ő valóban
    unfair előnyhöz jutna, úgy már kevésbé.
- id: 1149
  author: Szak1
  author_email: cimarci@gmail.com
  author_url: http://szak1.freeblog.hu
  date: '2008-04-06 22:30:19 +0200'
  date_gmt: '2008-04-06 13:30:19 +0200'
  content: |-
    Ha vigasztal, ugy latszik, a vilag minden tajan problemat okoz, hogy pontosan hogyan is kezeljek a kulfoldi diakokat.

    Nalunk is erdekes a helyzet. A feltetelek nehezitese utan ugy az evfolyam fele megy at minden vizsgan, ami meg nem is lenne olyan hatalmas verengzes, de a kulfoldi diakok tul gyakran kerulnek az also felbe. A vezetoseg pedig szamolgatott, es ugy latta, hogy a mostani jegyek es atlagok alapjan egy egyenes vonalat huzva ket ev mulva nem igazan lehet majd a kulfoldieknek diplomat osztani, ugyhogy most elegge kurrens kerdes, hogy mit kezdjenek a helyzettel, mert nyilvan nem akarjak csokkenteni a diplomajuk erteket, de azt a bizonyos sikerszazalekot is tartani kell.

    Ugyhogy, ami tortent eddig:
    - van a kulfoldieknek hallgatoi kepviselete, amit komolyan is vesznek
    - egy-ket vizsgat, ahol gyakorlatilag tizoldalas szovegekrol kell velemenyt irni, fel oraval tovabb irhatunk. Ilyenkor gondosan egy kulon terembe vagyunk beosztva, hogy ezt a franciak ne lassak
    - egy-ket tanar megengedi, hogy angolul irhassunk, ezeket a dogakat aztan franciaul javitjak ki :)
    - es szuletett egy utasitas, hogy minden tankonyv vegen (amiket az itteni tanarok irnak) kell lennie egy francia-angol szoszedetnek az alapveto fogalmakrol. Ezt minden tanar tovabbra is leszarja.

    Szoval nalunk is ilyen fel- vagy semmilyen megoldasok vannak ervenyben, es alapvetoen nagyon tanarfuggo a helyzet megitelese.

    A te helyzetedben azt nem ertem, hogy a holgy miert nem rak fel minden szoveget egy honlapra, hogy *mindenki*, japan-magyar egyarant elolvashassa. Egyreszt nezzuk realisan: nem tul eletszeru helyzet, hogy a diak elore dolgozik, a legtobben elozo este gyorsan atfutjak, hogy mit kene tudni. Masreszt nehogy mar az legyen a tantargy kvintesszenciaja, hogy _pontosan_ ket nap alatt olvasson el mindenki x oldalt.
- id: 1150
  author: Youkai
  author_email: youkai@t-online.hu
  author_url: http://youkai.wordpress.com
  date: '2008-04-07 23:00:32 +0200'
  date_gmt: '2008-04-07 14:00:32 +0200'
  content: Figyelj kifogtál, egy marhát/barmot/lovat... ezen ne húzd fel magadat,
    mindenhol vannak, voltak, lesznek ilyenek, az emberi hülyeség és a világűr határtalan,
    ezek ellen harcolni esélytelen, inkább fordítsd valami hasznosabb, számodra hasznosabb
    dologra az energiáidat, minthogy ezen rágódj. Mondjuk ha felolvasnák nem volna
    egyszerűbb, hallás utáni értés, mint szenvedni a kanjikkal ??? vagy ettől is elzárkózott,
    a drága tanár úr ?
---
<p>Az egyik tanárom a syllabusban leírta, hogy rendszeresen kioszt majd anyagokat, amiket nekünk adott órára el kell olvasni, mert majd arról beszélgetünk. Én meg írtam neki emailt, hogy nem kaphatnám-e meg ezeket az anyagokat már most, még az órák kezdete előtt, hogy előre dolgozhassak egy kicsit, mivel roppant lassan olvasok.</p>
<p>Ma este érkezett a válasz, mely szerint ő <strong>nem részesíthet különleges elbánásban senkit</strong>. Szerinte pont elég idő lesz elolvasni azokat az anyagokat.</p>
<p>Már megint ez a pozitív diszkriminációs blabla. Azt megérteném, ha azt írja, nincs ideje ezzel foglalkozni, vagy hogy plusz munkát jelentene neki, és nem vállalja. De miért kivételezés ez velem a japánokkal szemben?</p>
<p>Azt feltételezni, hogy ugyanarról a szintről indulok, mint egy japán, aki az egész életét itt töltötte, és az anyatejjel szívta magába a nyelvet szerintem botorság. Ha előbb megkapok anyagokat, nekem ugyanúgy el kell olvasnom. Sőt, amit egy japán átfut egy óra alatt, azzal én napokig szenvedek. Még az sem biztos, megértem-e egyáltalán.</p>
<p>És legyünk őszinték: ahhoz, hogy ugyanazt érjem el mondjuk jegyben mint egy helyi, nekem hatszor annyit kell készülnöm az órákra, vizsgákra. Ők átalusszák az összes órát, vizsga előtt egy nappal elolvassák a könyvet, és violá, legjobb jegy. És nem azt kértem, hogy angolul vizsgázhassak (ami, megjegyzem, megint csak nem az anyanyelvem) vagy hogy kevesebbet kelljen letennem az asztalra, csak hogy előbb hozzájuthassak pár tanulmányhoz.</p>
<p>Na mindegy.</p>
<p>Vagy én látom rosszul a helyzetet? Ti mit szólnátok, ha mondjuk egy japán, akivel egy órára/tanfolyamra/stb jártok, előbb kapna meg pár magyar anyagot, hogy legyen ideje elolvasni. Gáz? Diszkriminálva éreznétek magatokat?</p>
<p>Elvégre én jöttem ide, magamnak választottam. Senki sem kényszerített, hogy japánul tanuljak. És élő példák léteznek, hogy lehet ezt jobban is csinálni.</p>
<p><em>All animals are equal...</em></p>
