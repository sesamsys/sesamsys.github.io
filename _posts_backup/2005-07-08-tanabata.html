---
layout: post
status: publish
published: true
title: Tanabata
author:
  display_name: sesam
  login: sesam
  email: petersz@me.com
  url: http://sesam.hu
author_login: sesam
author_email: petersz@me.com
author_url: http://sesam.hu
wordpress_id: 379
wordpress_url: http://www.sesam.hu.php5-19.dfw1-2.websitetestlink.com/?p=379
date: '2005-07-08 07:35:13 +0200'
date_gmt: '2005-07-07 22:35:13 +0200'
tags:
- Japan
comments: []
---
<p>Tegnap Csillagünnep volt. A <i>Tanabata</i> (Star Festival) eredetileg Kínából érkezett Japánba. A mítosz szerint a lány <i>Orihime</i> (a Vega csillag) és a fiú <i>Kengyu</i> (az Altair csillag) szerelmesek lettek. Vega a ruhaszövés mestere volt, Altair pedig tehénpásztorkodott. Azonban egy isten megirigyelte a boldogságuk - vagy csak dühítette, hogy elhanyagolják a munkájukat - ezért örökre elválasztotta őket egy folyóval. Ez az <i>Ama no kawa</i> (szó szerint a Mennyei Folyó) vagyis a tejút. Egy évben egyszer találkozhatnak, július hetedikén. Akkoriban a hetes szerencseszámnak számított. Viszont ha esik az eső, a folyó megárad, és megakadályozza a találkozót...</p>
<p>A régiek hite szerint amikor Vega és Altair a találkozó után visszatérnek az égbe, magukkal viszik az emberek bűneit is. Ezért friss bambuszágakra színes papírokat (<i>tanzuku</i>) akasztottak a kívánságaikkal. Ezeket aztán vagy bedobták a folyóba, vagy elvitték a templomba, ahol elégették őket. Öt színű: piros, kék, fehér, fekete és sárga papír kerül egy bambuszágra. Tegnap hazafelé menet általános iskolások kezében láttam is ilyen díszített ágakat.</p>
